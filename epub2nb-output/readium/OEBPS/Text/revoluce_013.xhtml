<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>revoluce-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="revoluce-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-7" class="MLP_uroven2_kapitola ParaOverride-1">VI</p>
			<p class="MLP_text_bez1radku ParaOverride-1">Petr Semlela nevěděl předem, co bude do rozhlasu povídat, až bude&#160;– bude-li&#160;– připuštěn k&#160;mikrofonu. Celou svou bytostí měl namířeno do rozhlasu, jako by rozhlas byl to nejdůležitější, co mu život může poskytnout, jako by neexistovalo nic většího, oč lze usilovat. Jako by, až promluví do rozhlasu, změnil svět, sáhl si na hvězdy.</p>
			<p class="MLP_text ParaOverride-1">Oslava Dušánkových třicátých sedmých narozenin se chýlila k&#160;závěru. Nebyla to slavnost kdovíjak bouřlivá, opil se na ní pod obraz jenom pan Šustek, ale ten se pod obraz opije pokaždé, má-li k&#160;tomu příležitost, i&#160;když pije jenom lichá piva a&#160;kořalku z&#160;malých štamprlí. Naštěstí má pan Šustek opičku mírnou a&#160;nevtíravou, usměvavou; je-li naplněn alkoholem, jako by překypoval štěstím. Společnost v&#160;obývacím pokoji nerušil, ubytoval se v&#160;kuchyni vedle sudu a&#160;ponořil se do hlubin svého vnitřního života. Ostatně jaká společnost, vždyť tam byli s&#160;paní Beránkovou a&#160;Palem Lovečkem tři. Nikdo další z&#160;Dušánkových rozhlasových kolegů nepřišel. Přišel však tribun Lidu Petr Semlela, očekávané překvapení.</p>
			<p class="MLP_text ParaOverride-1">„Vzpomněl jsem si, paní Beránková, že jste se v&#160;Lidovém domě zmiňovala o&#160;zamýšlené oslavě narozenin svého syna Dušana. Kdybych disponoval volnou chvilkou, že by vás potěšilo, kdybych se zastavil…“</p>
			<p class="MLP_text ParaOverride-1">„Jaká čest, jaké štěstí! Kdo by se nadál, že pan tribun a&#160;takhle rovnou…“ prozpěvovala paní Beránková, aby dala najevo, že je tribunův příchod nečekaným překvapením.</p>
			<p class="MLP_text ParaOverride-1">„… a tak jsem, protože tou chvilkou disponuji, zavítal mezi vás.“</p>
			<p class="MLP_text ParaOverride-1">„Bravo, bravo, moc vám za tu chvilku děkujeme!“ zatleskal Palo Loveček. Připili si pivem Bernard, tribun jenom symbolicky, aby neurazil, pojedli řízků s&#160;vlašským salátem a&#160;potom okusili štrúdl paní Beránkové, proslavený po všech koutech naší vlasti. Čas tribuna Lidu je vzácný a&#160;vzhledem k&#160;tomu, že účast na oslavě nebyla podle představ organizátorů a&#160;nesplnila svůj účel, chystal se nasycený Semlela povstat a&#160;odporoučet se. Škoda zmarněného času. Redaktor Osvald Ostrý se nedostavil, velké usmíření se nekonalo. Jediný přítomný zaměstnanec rozhlasu Palo Loveček je sice šikovný, zdvořilý a&#160;ochotný chlapec, jenže o&#160;ničem podstatném nerozhoduje, významné konexe nemá, kde by je taky ve svém věku vzal, a&#160;na ty jeho řeči, jak je zadobře s&#160;generálním ředitelem, by mu skočilo leda tak sotva vylíhlé house. Přesto však by v&#160;tom ctižádostivém chlapci mohlo něco užitečného vězet… Petr Semlela svůj odchod přece pozdržel.</p>
			<p class="MLP_text ParaOverride-1">Ještě tu byly tři druhy sýrů a&#160;jahody se šlehačkou. Semlela přestal otálet a&#160;svěřil se tomu zvukařskému mláděti se svým rozhlasovým problémem. A&#160;Lovečkovi se pod vadnoucím věnečkem ze sedmikrásek zrodil nápad. Dali hlavy dohromady a&#160;začali si špitat, jako by chystali revoluci nebo aspoň povstání. Nic takového, tribun Lidu revoluci nechystal. A&#160;kdyby se o&#160;něčem takovém dozvěděl, ve jménu Lidu by se postavil proti. Palo špital tichým hlasem, protože měl špatné svědomí. Chystal se provést poťouchlost, a&#160;kdyby se na ni přišlo, bylo by zle.</p>
			<p class="MLP_text ParaOverride-1">Tahle nesourodá dvojička se tak dlouho hledala, až se našla. Oba mají stejnou touhu: promluvit do rozhlasu. Semlela nemůže kvůli přejeté žábě v&#160;botě Osvalda Ostrého a&#160;Palo jako technický personál nemá nárok. Do mikrofonu smí nanejvýš fouknout, jestli funguje. A&#160;to je mu málo. Právě se domlouvají, jak přelstí redaktora Ostrého a&#160;rozhlasové zvyklosti, jak oba dospějí ke svému štěstí. Je to docela snadné.</p>
			<p class="MLP_text ParaOverride-1">Stačí natočit Semlelových padesát minut, čiperný Loveček je zařadí do vysílání místo padesátiminutového pořadu Osvalda Ostrého Kolem dokola. Tak si oba splní svůj sen: Palo ohlásí exkluzivní projev tribuna Lidu k&#160;Lidu, Semlela konečně promluví do rozhlasu a&#160;Palo pořad odhlásí. Spokojenost bude na obou stranách. Redaktor Ostrý na nic nepřijde, protože své pořady zásadně neposlouchá, protože ho nezajímají, protože spí.&#160;– Tak, a&#160;teď se mohli pustit do jahod se šlehačkou.</p>
			<p class="MLP_text ParaOverride-1">Vtom zazvonil zvonek. Uprostřed noci opozdilý návštěvník. Další host na oslavě Dušánkových narozenin? Někdo z&#160;rozhlasu? Chyba! Na ponuře osvětleném chodníku stála velice krásná a&#160;velice zasmušilá mladá dáma.</p>
			<p class="MLP_text ParaOverride-1">„Hledám paní Beránkovou, maminku Dušánka Beránka, mistra zvuku.“</p>
			<p class="MLP_text ParaOverride-1">„Co tak pozdě, děvenko?“ podivila se paní Beránková.</p>
			<p class="MLP_text ParaOverride-1">„Já vím, že k&#160;návštěvě není vhodná doba, jenže posel špatných zpráv nemá na vybranou. Přicházím od prokurátora Vody.“</p>
			<p class="MLP_text ParaOverride-1">„Voda vás posílá se špatnou zprávou?“</p>
			<p class="MLP_text ParaOverride-1">„Neposílá mě Voda, sama jsem přišla. Jmenuji se Ráchel Pospí­šilová a&#160;jsem… Byla jsem vězeňskou kaplankou.“</p>
			<p class="MLP_text ParaOverride-1">„Špatnou zprávu o&#160;Dušánkovi!“ zděsila se paní Beránková. „Zrovna oslavujeme jeho sedmatřicátiny. Snad ho už nepopravili! Zrovna o&#160;narozeninách… Jen pojďte dál a&#160;nezouvejte se, kobercům boty neškodí, je to jen taková pověra, dobrým kobercům pořádné pošlapání jen prospěje. Od toho jsou koberce, aby se po nich šlapalo.“</p>
			<p class="MLP_text ParaOverride-1">„Ještě ne, paní Beránková, ještě ho nepopravili, nejdřív ho přece musí odsoudit.“</p>
			<p class="MLP_text ParaOverride-1">Jakmile Ráchel vstoupila do obývacího pokoje, oba spiklenci zanechali špitání&#160;– ostatně pikle už měli ukuty&#160;– a div se samou horlivostí nepřetrhli. Oba chtěli být první, kdo té krasavici nějak poslouží: pivem, sýrem, sklenkou, jahodami…</p>
			<p class="MLP_text ParaOverride-1">„Ještě zbylo pár řízků, slečno,“ halekala paní Beránková z&#160;kuchyně, „a vlašského salátu je tu pro celou Armádu spásy!“</p>
			<p class="MLP_text ParaOverride-1">„Řízek nikdy nezarmoutí,“ vyřkla kaplanka obecně známou pravdu.&#160;– Když snědla několik narozeninových řízků, okusila salátu a&#160;napila se piva, pustila se do vyprávění o&#160;své lásce k&#160;Dušánkovi.</p>
			<p class="MLP_text ParaOverride-1">„Tak to jste vy!“ zvolala paní Beránková překvapeně. „Dušánek mi o&#160;vás napsal v&#160;dopise. Jak jste se jen mihla v&#160;jeho kobce a&#160;že si vás vezme za ženu. Je to blázen.“</p>
			<p class="MLP_text ParaOverride-1">„Ano? Skutečně si mě chce vzít za manželku? Tak on mě také miluje?“</p>
			<p class="MLP_text ParaOverride-1">„Abych vám pravdu řekla, slečno, já tím nadšena nejsem. Není to moc brzy? Vždyť Dušánkovi je teprve sedmatřicet a&#160;ničeho si v&#160;životě neužil. Jenom do práce a&#160;z&#160;práce domů, taky koberce občas musí vyklepat… Manželství, to není jen tak, co vy o&#160;tom víte…“</p>
			<p class="MLP_text ParaOverride-1">„Chápu, maminko&#160;– můžu vám říkat maminko, že&#160;–, jak vám asi je, když z&#160;domu odchází jediný syn, ale takový je životaběh. Nic není napořád, všechno se mění, směřuje k&#160;vyššímu cíli a&#160;nám nezbývá než pěkně sklapnout a&#160;podřídit se tomu. Dá-li Pán, přijdou i&#160;děti, bude z&#160;vás babička, my vás budeme s&#160;malým Jozífkem navštěvovat a&#160;vy si pořídíte kočku. Správná babička kočku mít musí, aby měl vnouček koho tahat za ocas. Ale nebojte se, maminko, kočka si to nenechá líbit a&#160;nezbedu škrábne. Jenom trošku. Ten bude, panečku, naříkat! A&#160;vy ho budete utěšovat a&#160;foukat mu bolístku a&#160;lít mu na ni peroxid vodíku…“</p>
			<p class="MLP_text ParaOverride-1">„Vy o&#160;vnoučatech a&#160;kočkách, drahá slečno,“ zarazila tok Ráche­liných představ paní Beránková, „a chudák Dušánek ve vězení čeká na soud. Co když dojde k&#160;nejhoršímu?“</p>
			<p class="MLP_text ParaOverride-1">„Obávám se, že k&#160;nejhoršímu dojde,“ zasmušila se kaplanka.</p>
			<p class="MLP_text ParaOverride-1">Dámskému rozhovoru naslouchal také Petr Semlela, zatímco Palo se patlal lžičkou v&#160;jahodách se šlehačkou a&#160;přemítal o&#160;tom, jak bude už zanedlouho promlouvat do rozhlasu. Měl by dát vědět dívkám v&#160;Ďífě, že v&#160;pořadu Kolem dokola uvede živě tribuna Lidu Petra Semlelu, známého mediálního kokota, aby to děvčata věděla, aby ho nepropásla.</p>
			<p class="MLP_text ParaOverride-1">„Snad byste mohl, pane tribune Lidu, kdyby vás to příliš neobtěžovalo, vždyť máte všelijaké styky a&#160;známosti, někdy taková dobře zvolená postranní cestička vede k&#160;cíli spolehlivěji nežli cesta přímá, někdy stačí slůvko, slovíčko na patřičném místě, a&#160;zařídí se věci zdánlivě nemožné, železná vrata se otevírají, skály lámou… Vždyť tu nejde jenom o&#160;Dušánka, ale také o&#160;naše dítě dosud nepočaté, o&#160;mého vnoučka Josefa,“ promluvila přesvědčivě paní Beránková.</p>
			<p class="MLP_text ParaOverride-1">„Chápu, milostivá paní, že vám osud vašeho synka a&#160;vašeho vnoučka není lhostejný. Ani mně není osud kteréhokoli občana, kteréhokoli vnoučka této země lhostejný, vždyť i&#160;mistr zvuku z&#160;veřejnoprávního rozhlasu a&#160;jeho dosud nenarozený syn jsou nedílnou součástí Lidu, také jim jsem tribunem, i&#160;za ně nesu odpovědnost. Ještě mi řekněte, co že ten nešťastný chlapec spáchal?“</p>
			<p class="MLP_text ParaOverride-1">„Nic nespáchal,“ řekla paní Beránková dotčeně. „Cosi mu v&#160;lese strčili do bot, a&#160;teď je chudák v&#160;kriminále. Je nevinen. Vždyť má moji výchovu! Copak můj Dušánek by byl schopen provést něco nemravného?“</p>
			<p class="MLP_text ParaOverride-1">„A&#160;copak mu do těch bot strčili?“ chtěl vědět Semlela. „Z&#160;něčeho jej přece obvinili, to já musím vědět, abych se za něj mohl někde&#160;– ještě nevím kde a&#160;jak&#160;– přimlouvat.“</p>
			<p class="MLP_text ParaOverride-1">Teď si vzala slovo kaplanka:</p>
			<p class="MLP_text ParaOverride-1">„Podle obžaloby spáchal zločin přípravy revoluce se záměrem svrhnout vládu, rozpustit obě komory parlamentu, zrušit justici, převzít velení armády a&#160;bezpečnostních složek, ovládnout poštu, rozhlas a&#160;televizi, železnici, školství a&#160;kulturu, tělovýchovu a&#160;požárníky, čímž se údajně dopustil vlastizrady. Všechno je to lež! Bude o&#160;tom rozhodovat zemský soud. Vbrzku.“</p>
			<p class="MLP_text ParaOverride-1">„Ajajajajaj!“ zahořekoval Semlela. „To je mi pěkná šajba! To vypadá na špagát. Tohle nebude jednoduché, tohle není žádná sranda. To abych se rozkrájel. Ještě nevím jak, ale já se pro toho vašeho Beránka, paní Dušánková, rozkrájím, to mi věřte!“</p>
			<p class="MLP_text ParaOverride-1">Slova se z&#160;úst snadno vypouštějí. Zvláště tomu, pro nějž jsou slova lehká jako pápěří, koho slova živí. A&#160;dobře živí. Pro koho slova znamenají něco jiného než to, co znamenají. Pro koho slova nejsou tak docela dorozumívací prostředek, způsob komunikace, předávání myšlenek. Pro Petra Semlelu jsou slova výrobním nástrojem. Dokáže jich využívat k&#160;tomu, aby docílil svého. Umí se slovy čarovat, dávat jim jiný význam, než pro jaký vznikla. Neříká nikdy, co si myslí, říká to, co se od něj očekává a&#160;co je pro něj výhodné. Zrovna teď by měl paní Beránkové vysvětlit, že pro Dušánka neudělá nic, protože nemůže a&#160;nechce. Pohnout prstíčkem pro jeho záchranu nehodlá. Co když Dušánek doopravdy připravuje revoluci! Čas od času k&#160;takovýmto událostem docházívá. A&#160;to se pak všechno mění, z&#160;nohou se to obrací na hlavu a&#160;naopak, veškeré hodnoty se posouvají, z&#160;trhanů jsou najednou páni a&#160;králové přicházívají o&#160;korunu zároveň s&#160;hlavou. Co by se mohlo při revoluci přihodit tribunovi Lidu, kterému se do revoluce nechce? Co by s&#160;ním Lid, kdyby v&#160;revoluci vyhrál, s&#160;takovým ulejvákem, asi provedl?</p>
			<p class="MLP_text ParaOverride-1">Po Semlelovi nemůže nikdo chtít, aby se postavil do čela nějaké revoluce, když výsledek je nejistý. Nemůžeme vědět, jak to dopadne. Víme však, jak by to mohlo dopadnout a&#160;jak to dopadalo v&#160;dějinách. Nejlepší asi bude, když se svět zbaví revolucionářů předem, než k&#160;té neprozřetelnosti dojde, než uvedou masy do pohybu a&#160;zaviní nezvratné neštěstí. Kdepak, Semlela si nevezme na svědomí, aby se přimlouval za osvobození šíleného revolucionáře, který hodlá změnit svět. Ještěže ho vypátrali, polapili a&#160;zavřeli. Jestli je nevinen, od toho jsou tu policie a&#160;prokuratura, aby to zjistili, a&#160;soud, aby rozhodl, co si zaslouží. Justice se přeci nedopouští justičních omylů záměrně, justice v&#160;řádném státě se chce dobrat pravdy a&#160;spravedlivě rozhodnout. Copak on, tribun Lidu, se může míchat spravedlnosti do řemesla? Copak mohou matka a&#160;milenka posoudit, čeho se Dušan Beránek dopustil?</p>
			<p class="MLP_text_bez1radku_-12-0- ParaOverride-1">Pro tribuna Lidu to bylo nedůstojné. Účel však světí prostředky a&#160;jsou chvíle v&#160;životě lidském, kdy důstojnost musí jít stranou. Pro naplnění velké myšlenky i&#160;důstojnost lze obětovat. Zatímco Palo složitě zdůvodňoval rozespalému nočnímu vrátnému v&#160;kukani uprostřed vstupní haly, proč zrovna teď musí mít klíč ke studiu sedm, protože tam potřebuje do zítřejšího natáčení pro paní režisérku Vožatou vyměnit červený drát za modrý, aby impulsy řádně tepaly, plížil se přikrčený tribun Lidu podél zdi a&#160;ukrytý za automatem s&#160;kokakolou čekal, až vrátný Lovečkův výklad pochopí alespoň z&#160;části a&#160;klíč mu vydá. Nebyla to situace přiměřená tribunovu postavení. Kdyby noční vrátný spatřil Semlelu v&#160;hale, určitě by sklapl kufry a&#160;zdvořile toho vipáka přivítal. Ráno by o&#160;tom vyprávěl manželce a&#160;odpoledne štamgastům v&#160;hospodě Na Rožku, kdekomu by se pochlubil, že byl u&#160;něj v&#160;rozhlase tribun Lidu. To by se mohlo donést generálnímu řediteli a&#160;průšvih by se těžko vysvětloval. Proto nezbývalo než se uchýlit k&#160;nedůstojnému plížení rozhlasovými prostorami.</p>
			<p class="MLP_text ParaOverride-1">A&#160;už byli ve studiu, už byly nachystány všechny přístroje, jenom spustit. Semlela stále ještě nevěděl, o&#160;čem bude mluvit. Jako by neměl co říct. Palo už odrecitoval na záznam svoji úvodní větu: Vážení a&#160;milí rozhlasoví posluchači, v&#160;našem pořadu Kolem dokola dnes mimořádně promluví náš mimořádně vzácný host, tribun Lidu&#160;– Petr Semlela. Ze studia sedm ničím nerušený poslech přeje mistr zvuku&#160;– Palo Loveček!</p>
			<p class="MLP_text ParaOverride-1">Semlela zůstal sám s&#160;mikrofonem a&#160;červeným světlem; až se rozsvítí, představení začíná. Tribun je zvyklý mluvit k&#160;davům, tady se na něj přes sklo zubí jenom drzý technik. Teď zvedá ruku, mávnutí, červená…</p>
			<p class="MLP_text ParaOverride-1">„Vážení a&#160;milí rozhlasoví posluchači, drazí spoluobčané! Hovoří k&#160;vám Petr Semlela, tribun Lidu. Hovoří k&#160;vám Lid této země. Konečně se mi dostalo příležitosti promluvit do všech koutů prostřednictvím veřejnoprávního rozhlasu. A&#160;tak tedy… hmm… doprčic!“ Zasekl se. Měl si to přeci jenom napsat, aspoň v&#160;hlavních bodech.</p>
			<p class="MLP_text ParaOverride-1">„Klidně můžeš chvilku přemejšlet, nic se neděje, vždyť to není naživo. Pauzu katnu a&#160;taky každej kiks, to je v&#160;pohodě, moc se s&#160;tím neser.“</p>
			<p class="MLP_text ParaOverride-1">Ten spratek mi tyká, uvědomil si Semlela, jako kdybychom spolu husy pásli. A&#160;přitom jsme spolu žádné husy nepásli. Ale co může dělat, vždyť jsou spojenci, a&#160;spojenci si začasté tykají.</p>
			<p class="MLP_text ParaOverride-1">„Je to poprvé, ale určitě to není naposledy,“ pokračoval Semlela, „co tribun Lidu promlouvá k&#160;Lidu po rozhlasových vlnách prostřednictvím sdělovacího prostředku vskutku lidového a&#160;veřejnoprávního. Když tribun promlouvá k&#160;Lidu, jako by Lid sám k&#160;sobě promlouval, a&#160;to je nejdůležitější sdělení, jaké lze sdělit. Všichni to víme, na srdci to máme, vždyť je to naše věc, věc Lidu, jen to vyslovit, artikulovat, sdělit srozumitelně, aby každý, i&#160;v&#160;té nejzapadlejší vísce, i&#160;ve vysokánských horách, kde orel skalní hnízdo má a&#160;orlice na vejcích sedává, ano i&#160;tam, kde lišky dávají dobrou noc, aby se každý dozvěděl, že věc Lidu je, oč tu běží, věc Lidu je tím podstatným a&#160;závažným a&#160;jeden každý má na ni právo. Víme to všichni, všichni to cítíme, ale kdo to řekne? Kdo to vysloví, abychom my všichni věděli, že už nikdy se nikdo nebude na něčem takovém podílet, vždyť by to mohlo zasáhnout kohokoli z&#160;nás. Tomu přece můžeme, musíme stůj co stůj, za každou cenu zabránit: já, ty, on, ona, ono, oni, ony, ona, my všichni&#160;– my Lid. A&#160;to by v&#160;tom musel být čert, kdybychom, když se takto spojíme a&#160;vydržíme a&#160;nepustíme se, nedokázali všechno, co si jen umaneme…“</p>
			<p class="MLP_text ParaOverride-1">Zdá se, že se Petr Semlela konečně našel a&#160;že přesně ví, co Lidu sdělit, co Lid chce od něj slyšet. Slova mu plynula z&#160;úst jak naolejovaná, bez zádrhelu, žádná pauza, žádný kiks. Palo v&#160;režii vypnul odposlech a&#160;nechal Semlelovu řeč, ať si plyne, jak chce. Na kus papíru si začal skicovat neotřelou odhlášku, aby také on oslnil posluchače pořadu Kolem dokola, obzvláště pak pěkné obyvatelky Ďífy. „Slyšeli jste…“ Škrtl a&#160;napsal: „Vyslechli jste…“ To také škrtl: „To byl…“ „To byl“ nechal a&#160;začal si vedle toho kreslit hlavonožce s&#160;vyceněnými zuby a&#160;osmnácti končetinami všelijak vzájemně propletenými, čert aby se v&#160;tom vyznal. Snad jej při bezděčném čmárání napadne neotřelá věta na závěr.</p>
			<p class="MLP_text ParaOverride-1">Mezitím Semlela mlel, co mu slina na jazyk přinesla. Jeho sebevědomí nepřipouštělo pochyby o&#160;významu slov, která mu tak snadno protékala mezi pysky.</p>
			<p class="MLP_text ParaOverride-1">„Žijeme v&#160;zemi,“ pokračoval bez zábran, „kde je všem dobře, protože Lid si tu vládne sám prostřednictvím svých demokraticky zvolených zástupců. Po vítězství pracujícího Lidu vládne v&#160;naší zemi Lid sám sobě. To je pravá demokracie. Lid nechce žádnou revoluci, vždyť revoluce už byla, několik revolucí. Co Lid chce, co Lid potřebuje, to já&#160;– jeho ztělesněný hlas&#160;– všem našim demokraticky zvoleným reprezentantům&#160;– parlamentu, vládě, hejtmanům, primátorům, starostům a&#160;všem zastupitelům na všech stupních&#160;– řeknu a&#160;oni to udělají. Lidu ku prospěchu, ku prospěchu nás všech. Lépe, než se máme, mít se už není možné. Nikde na světě se lidé nemají líp, než se máme my. Ani z&#160;poloviny tak dobře jako my se nemají. A&#160;to je nevyvratitelný fakt. Proč je tomu tak? Je tomu tak proto, že tribun Lidu správně tlumočí všechny požadavky Lidu našim voleným orgánům a&#160;dohlíží bedlivě, aby byly splněny k&#160;obecné spokojenosti veškerého Lidu.“</p>
			<p class="MLP_text ParaOverride-1">„Stop!“ Palo zhasl červenou, přerušil natáčení a&#160;houkl na tribuna z&#160;režie. „Tady bych, Péťo, krapet zahrál nějakýho Fibicha nebo Stouny, aby nám u&#160;toho naši vážení a&#160;milí neusnuli. Oukej?“</p>
			<p class="MLP_text ParaOverride-1">On mi řekl Péťo! Nakonec mi ještě řekne vole…</p>
			<p class="MLP_text ParaOverride-1">„Oukej,“ řekl tribun Péťa poslušně, počkal si na červenou a&#160;spustil závěrečnou část. „Je vědecky dokázáno, že jsme nejšťastnějším Lidem na světě. Přední světoví sociologové na základě opakovaných anket a&#160;exaktního měření zjistili, že šťastnější než my už nikdo ani nemůže být. A&#160;přesto se v&#160;řadách našeho Lidu sporadicky vyskytnou jedinci, kteří jsou s&#160;ideálním stavem naší společnosti nespokojeni. Přitom každý občan naší země má možnost své názory svobodně vyjádřit, o&#160;svých požadavcích se poradit s&#160;kvalifikovaným odborníkem v&#160;renomované, k&#160;tomu zřízené instituci. Kdyby se takovýto kverulant se svým problémem na patřičném místě svěřil, já už bych takovému člověku vysvětlil, proč a&#160;v&#160;čem se plete; že podlehl hlasu svého pomýleného nitra, našeptávání špatných kamarádů, působení alkoholických nápojů nebo jiné drogy. Rozebrali bychom to spolu a&#160;jeho problém by nemusela řešit justice.</p>
			<p class="MLP_text ParaOverride-1">Ano, pan Dušan Beránek, mistr zvuku z&#160;veřejnoprávního rozhlasu, se se svým problémem na patřičném místě nesvěřil. Vysvětlil bych mu, že příprava revoluce je pošetilost, která k&#160;ničemu dobrému nevede. Pan Beránek však revoluci připravoval se záměrem svrhnout vládu, rozpustit obě komory parlamentu, zrušit justici, převzít velení armády a&#160;bezpečnostních složek, ovládnout poštu, rozhlas a&#160;televizi, železnici, školství a&#160;kulturu, tělovýchovu a&#160;požárníky, čímž se dopustil vlastizrady. Teď sedí ve vazbě, aby ve své trestné činnosti nemohl pokračovat. Vbrzku jeho zločiny posoudí zemský soud. S&#160;největší pravděpodobností čeká revolucionáře Beránka přísný, ale zasloužený absolutní trest.</p>
			<p class="MLP_text ParaOverride-1">Škoda mladého života, Dušan Beránek byl znamenitým mistrem zvuku v&#160;rozhlase, alkoholickým nápojům holdoval jen s&#160;mírou, vedl řádný rodinný život ve společné domácnosti s&#160;matkou, v&#160;současnosti hodlal uzavřít svazek manželský a&#160;zplodit syna Josefa. Ano, spokojený život měl před sebou. A&#160;přesto se zapletl s&#160;revolucí. Již několikrát v&#160;dějinách nastaly situace, kdy nějaká ta revoluce propukla, a&#160;bylo to mnohdy namístě: osvobodila deptaný Lid od nesnesitelného útlaku a&#160;přinesla mu svobodu. Kupříkladu Velká říjnová socialistická revoluce s&#160;Vladimírem Iljičem Leninem v&#160;čele a&#160;s&#160;jeho žákem Josifem Vissarionovičem Stalinem po jeho boku. Doba tenkrát byla těhotná revolucí, jak praví klasik. Táži se, vážení a&#160;milí rozhlasoví posluchači: Je naše doba něčím takovým těhotná? Máme snad zapotřebí, aby dnes v&#160;naší zemi došlo k&#160;revoluci? Chceme snad, aby ulicemi našich měst, městeček a&#160;vesnic tekly potoky, řeky krve nevinných občanů? Také nevinné děti se občas pod nelítostnou revoluční sekyru připletou. Chceme to? Tuto otázku si musíme položit a&#160;podle svého vědomí a&#160;svědomí si na ni po pravdě odpovědět: Nechceme. A&#160;každý revolucionář, aťsi skutečný nebo potencionální, musí být tvrdě potrestán. Lid nechce revoluci!&#160;– S&#160;přáním všeho dobrého se s&#160;vámi loučí váš tribun Lidu Petr Semlela.“</p>
			<p class="MLP_text ParaOverride-1">Tak pravil Petr Semlela, tribun Lidu v&#160;pořadu Kolem dokola, ukradeném redaktorovi Osvaldu Ostrému, jeho letitému nepříteli.</p>
			<p class="MLP_text ParaOverride-1">„Dobrý, vole,“ pochválil ho spolupachatel Palo Loveček, zvukař. „Zejtra v&#160;osmnáct deset, hned po zprávách, to pouštím místo Vostrýho keců o&#160;výskytu mladejch drozdů na Kravařsku.“</p>
			<p class="MLP_text_bez1radku_-12-0- ParaOverride-1">Co vykládal Semlela do rádia, o&#160;tom Lid v&#160;Lidovém domě neměl ani páru. V&#160;hospodě nikdo rádio neposlouchá, ani kdyby chtěl, protože v&#160;hospodě je takový kravál, že člověk neslyší vlastního slova, natož rádio. Do hospody se přece nechodí poslouchat, co kdo vykládá do rádia. Proto v&#160;Lidovém domě žádné rádio nemají.</p>
			<p class="MLP_text ParaOverride-1">Když přišel Semlela druhého dne po svém prvním rozhlasovém projevu do Lidového domu, počítal s&#160;ovacemi. Kráčel zvolna, už ode dveří se rozhlížel po lokále a&#160;očekával, že ho Lid bouřlivě přivítá, že mu poklepe po rameni: Výborně, Petře Semlelo, náš tribune, dobřes to řekl, přesně to bylo zapotřebí. Uhodils hřebík na hlavičku. To jsme rádi, že tě máme, tebe bysme nedali za nic na světě, co bysme si bez tebe počali.&#160;– Vždyť všichni věděli, že v&#160;osmnáct deset, hned po zprávách, bude hlas Lidu celých padesát minut promlouvat k&#160;národu. Vždyť to Bernardýn na jeho pokyn napsal křídou nad výčep! Nic. Tribun Lidu zvolna procházel lokálem a&#160;Lid seděl u&#160;svého piva, ani pohled nezvedl, bavil se hlasitě o&#160;fotbale, o&#160;babách a&#160;jiných nicotnostech, tribuna si ani nevšiml. Co je to za Lid!</p>
			<p class="MLP_text ParaOverride-1">Zato v&#160;extrovně mu jeho nejbližší zatleskali, jakmile se objevil ve dveřích. Jeho nejbližší ho pochvalně poklepali po obou ramenou, sklenice pozvedli a&#160;na zdraví mu připili. Na své nejbližší se může spolehnout. Kdykoli. Jenže nejbližších je málo, malounko, je to chabá náplast na tak hluboké zklamání. A&#160;kde je Šustek? Opilec Šustek přece nikdy nechybí. Že by zemřel? Vždyť na oslavě narozenin u&#160;Beránků žádné známky choroby nejevil. Ačkoli většinu času pospá­val v&#160;kuchyni vedle sudu, jakmile bylo zapotřebí načepovat další pivo, zhostil se svého poslání k&#160;obecné spokojenosti a&#160;míra byla vždycky v&#160;pořádku. Semlela se cítil nesvůj i&#160;přesto, že byl obklopen svými nejbližšími. Vrtěl se na židli a&#160;rozhlížel se kolem nejistým, tázavým pohledem. Nejbližší klopili zraky, pokašlávali, nevěděli, co mají říct, když chvalozpěv už odzpívali. Na další se jim nedostávalo slov. Nebylo jasné, jsou-li rozpačití kvůli tomu, že projev neslyšeli, nebo kvůli tomu, že se jim nelíbil.</p>
			<p class="MLP_text ParaOverride-1">„Tož jak?“</p>
			<p class="MLP_text ParaOverride-1">„Tož tak…“</p>
			<p class="MLP_text ParaOverride-1">„A&#160;nezaprší a&#160;nezaprší…“</p>
			<p class="MLP_text ParaOverride-1">„Však se už napršelo dost.“</p>
			<p class="MLP_text ParaOverride-1">„Zas tolik toho nebylo…“</p>
			<p class="MLP_text ParaOverride-1">„Podle toho, jak se to vezme.“</p>
			<p class="MLP_text ParaOverride-1">„Loni touto dobou už byly maliny zralé.“</p>
			<p class="MLP_text ParaOverride-1">„Však letos už taky jsou. Některé…“</p>
			<p class="MLP_text ParaOverride-1">Semlela pochopil, že tohle nemá cenu, a&#160;nechal se odvézt tribunským superbem do své tribunské vily v&#160;Dejvicích. Než takhle zbůhdarma sedět v&#160;Lidovém domě, raději si sedne do lehátka v&#160;zahradě a&#160;bude hladit psa po hlavičce. Jenomže žádného psa už nemá, zaběhl se mu ve Stromovce.</p>
			<p class="MLP_text ParaOverride-1">Pan Šustek nebyl ani trošku mrtvý. Pan Šustek patří dokonce k&#160;hrstce vážených a&#160;milých rozhlasových posluchačů, kteří včerejší tribunův proslov slyšeli. Poslouchal ho v&#160;obývacím pokoji paní Beránkové spolu s&#160;paní Beránkovou poté, co vyklepal ten velký afghánský koberec mauri; po oslavě třicátých sedmých narozenin to měl zapotřebí. Poslouchali s&#160;napětím, čekali, že se Semlela zmíní o&#160;Dušánkovi a&#160;také o&#160;donebevolající nespravedlnosti, která se na něm páše. Vždyť jim den předtím slíbil, že udělá všechno, co je v&#160;jeho silách, aby Dušánka ze svízelné situace vytáhl. Místo toho jej ten věrolomný prospěchář takhle potopil! Bylo to příliš silné i&#160;na odolného opilce Šustka. Kam se poděla věc Lidu, kvůli které se tolik angažoval, kvůli níž sháněl pro Semlelu konexe, aby se dostal do rozhlasu, kvůli níž omezil pití na kritické minimum.</p>
			<p class="MLP_text ParaOverride-1">Pan Šustek se rozhodl, že už do extrovny Lidového domu nevkročí a&#160;piva i&#160;kořalky bude pít tolik, kolik uzná za vhodné. Když vstoupil do lokálu, rozhodl se pro stůl, u&#160;kterého sedávala Vlasta Zlámalová, protože byl volný a&#160;Šustek neměl náladu klábosit s&#160;ostatním Lidem o&#160;fotbale, o&#160;babách a&#160;jiných nicotnostech. Nechtěl dnes používat hubu k&#160;ničemu jinému než k&#160;pití piva a&#160;kořalky z&#160;velkých štamprlí.</p>
			<p class="MLP_text ParaOverride-1">Toho dne Vlasta Zlámalová, které štamgasti v&#160;Lidovém domě začali říkat Vlasta Revoluce, protože revoluce byla jejím tématem, přivedla do hospody dítě Jenůfku, čertíka s&#160;andělským úsměvem a&#160;Vlastiným plyšovým krokodýlem v&#160;ručce. Šustkovi nezbylo než to strpět, přece si teď neodsedne jenom proto, že si k&#160;němu přisedlo roztomilé dítě.</p>
			<p class="MLP_text ParaOverride-1">Vlasta tribunovo vystoupení v&#160;rozhlase také poslouchala, od začátku až do konce i&#160;s&#160;Lovečkovou ohláškou a&#160;odhláškou, a&#160;velice ji zaujalo. Ačkoli se Semlelovými názory hluboce nesouhlasila, její pozornost upoutalo to, co řekl o&#160;Dušanu Beránkovi, revolucionáři, kterého vsadili do žaláře za to, že připravuje revoluci. Svrhnout vládu, rozpustit obě komory parlamentu, zrušit justici, převzít velení armády a&#160;bezpečnostních složek, ovládnout poštu, rozhlas a&#160;televizi, železnici, školství a&#160;kulturu, tělovýchovu a&#160;požárníky. To je ono, tak by se to mělo provést. To je revoluce. Dušan Beránek to formuloval a&#160;teď za to sedí ve vězení. A&#160;ona, Vlasta Revoluce, sedí v&#160;Lidovém domě s&#160;roztomilou Jenůfkou a&#160;pije pivo Bernard, jako by se nechumelilo. Uvažovala o&#160;tom, je-li doba těhotná a&#160;lze-li provádět revoluci s&#160;dítětem v&#160;náručí.</p>
			<p class="MLP_text ParaOverride-1">Mezi Lidem je vžitá představa, že správný andílek je lokýnková blondýnka s&#160;modrýma očima. Je to klišé, nikdo živého andílka ani koutkem oka nezahlédl. Proč by andílek nemohl být opálená tmavovláska, proč by místo nebesky modrých očiček nemohl mít dva černé knoflíky od pánského zimníku? Proč by měla být Jenůfka čertík jenom proto, že je snědá a&#160;kolena a&#160;lokty že má odřené? Když se usměje, má v&#160;líčkách dolíčky&#160;– to snad nestačí?</p>
			<p class="MLP_text ParaOverride-1">„Je to můj andílek,“ prohlásila Vlasta Revoluce, objednala si bernarda a&#160;Jenůfce červenou limonádu se zahnutým brčkem. Holčička odložila krokodýla vedle sklenice, způsobně kývala nožkama nad podlahou a&#160;nasávala limonádu, slastně přitom přivírala ty své knof­líky. Musela přitom prožívat nebeskou rozkoš. Vmžiku byla u&#160;dna a&#160;vyloudila příšerný zvuk, k&#160;jakému dojde, když se s&#160;posledními kapkami nápoje nasaje notná dávka vzduchu. Nic příjemného pro poklidně popíjející hosty, a&#160;Šustek byl tomu příšernému zvuku nejblíž. Vlasta Revoluce však nezakročila, obdivně na děvčátko pohlédla.</p>
			<p class="MLP_text ParaOverride-1">„Dáš si ještě jednu červenou limonádu, zlatíčko?“</p>
			<p class="MLP_text ParaOverride-1">„Samo, mámo,“ přisvědčil andílek a&#160;dál nasával vzduch a&#160;vydával ty strašné zvuky, dokud Bernardýn nepřinesl nový nápoj s&#160;novým brčkem, ačkoli staré mohlo ještě docela dobře posloužit.</p>
			<p class="MLP_text ParaOverride-1">„Kdepak máš tatínka, škvrně?“ zeptal se pan Šustek škodolibě. Na děti v&#160;hospodě měl svůj pevný názor: Nemají tam co pohledávat.</p>
			<p class="MLP_text ParaOverride-1">„Není blbej, mami?“ obrátila se Jenůfka na Vlastu. „Já nejsem žádný škvrně, ty trubko,“ odpověděla Šustkovi. „Některý děcka tatínky nemají, protože já žádnýho nepotřebuju, protože tatínek je na nic. Já jsem se narodila jenom mamince. Tákhle jsem jí vyhupla z&#160;bříška, a&#160;bylo.“</p>
			<p class="MLP_text ParaOverride-1">„Ty si to ještě pamatuješ, princezno?“</p>
			<p class="MLP_text ParaOverride-1">„Ale vždyť já nejsem princezna, já jsem teďka Jenůfka, že mami. No… o&#160;půl třetí jsem vyhupla, abys věděl, ráno. Některý nemaj ani maminku, jsou jen tak. Běhaj po hřišti nebo po zahradě nebo po děcáku, pokřikujou a&#160;plivou po sobě, a&#160;pak si je nějaká maminka odchytne a&#160;už se mají. Že, mami. Na co tatínek… Až budu velká, budu mít svýho tatínka celýho pro sebe, tákhle velikýho i&#160;s&#160;fousa­ma, ale jenom pod nosem, a&#160;s&#160;kleštěma a&#160;kladivem. Teď jsem u&#160;maminky nafurt, až budu veliká. Až maminka umře, to budu taky maminka a&#160;nějaký děcko si v&#160;děcáku taky odchytnu, ale kluka. Asi Maxíka, nebo Tondu, nebo Kubu…“ vyprávěla a&#160;třískala přitom plyšovým krokodýlem do stolu. Pan Šustek se na plyšovou hračku díval se zalíbením. V&#160;dobách jeho dětství bývali plyšovými nanejvýš medvědi, někdy také psi či opice, ale udělat z&#160;plyše krokodýla, to v&#160;poválečných dobách nikoho nenapadlo.</p>
			<p class="MLP_text ParaOverride-1">„Nemohla bys mi to zvířátko půjčit?“ loudil pan Šustek.</p>
			<p class="MLP_text ParaOverride-1">„Nemohla, protože nemáš umytý ruce a&#160;mohl bys mi toho krokodýla zasvinit.“</p>
			<p class="MLP_text ParaOverride-1">„Sklapni, Jenůfko, jedůvko jedovatá, kdo tě má furt poslouchat,“ napomenula ji láskyplně Vlasta a&#160;pohladila po černé hlavičce s&#160;cůpky převázanými červenými pentličkami.</p>
			<p class="MLP_text ParaOverride-1">„Tak ať mně dá ten vocas pokoj,“ řekl andílek a&#160;silně zasrkal na brčko.</p>
			<p class="MLP_text ParaOverride-1">„Jenůfo!“ pozvedla Vlasta Revoluce varovně ukazovák. „Kdybych nevěděla, kde na takových termínech byla, musela bych se jí zeptat, kam na ně chodí. Promiňte, ona to tak nemyslí, ona už má za sebou takovou mizernou univerzitu. Já jenom doufám, že se to časem spraví,“ omlouvala se čerstvá matka, a&#160;zároveň tím zčásti vysvětlila původ Jenůfčina slovníku.</p>
			<p class="MLP_text ParaOverride-1">„Já se kvůli tomu do hlavy nepicnu,“ smál se Šustek pobaveně. Kdo by v&#160;takovém andílkovi nenašel zalíbení! Hned jí taky objednal čokoládovou tyčinku Mars, ale tím si ji nekoupil. Za tatínka by si ho rozhodně nevybrala, ani kdyby měl kladivo, kleště, ani kdyby měl sadu šroubováků, pilku na železo a&#160;hasák.</p>
			<p class="MLP_text ParaOverride-1">Jako lítice s&#160;úmyslem vyškrábat tomu sráči všechny oči, ukousnout hlavu a&#160;plivnout mu do ksichtu, vtrhla do Lidového domu Ráchel Pospíšilová: Za to, co provedl na celostátní úrovni. Za to, co vykládal včera do rádia o&#160;Dušánkovi. Za to, jak pokřivil dané slovo. Sliboval, že mu pomůže, a&#160;místo pomoci ho zostudil ve všech koutech naší vlasti. Jenže Semlela v&#160;Lidovém domě nebyl a&#160;jeho nohsledi v&#160;extrovně jen krčili rameny a&#160;trapně se vymlouvali, že nevědí, že jim neřekl, kam má namířeno. Jistě má něco důležitého a&#160;jim, jeho nejbližším, přece nepřísluší, aby věděli, kam odchvátal, i&#160;když jsou jeho nejbližšími, což neznamená, že je povinen skládat jim účty. Ale i&#160;kdyby to věděli, zrovna jí by to určitě řekli! Fúrii s&#160;očima planoucíma pomstychtivostí, se spáry nabroušenými.</p>
			<p class="MLP_text ParaOverride-1">V&#160;lokálu plném Lidu zahlédla známou tvář&#160;– Šustka. Poznali se na oslavě Dušánkových narozenin, ale nebylo to bližší poznání, pan Šustek po celou dobu oslavy klimbal v&#160;kuchyni vedle sudu s&#160;pivem. Tady v&#160;Lidovém domě seděl u&#160;stolu s&#160;mladou ženou a&#160;roztomilým tmavovlasým děvčátkem. Kaplanka k&#160;němu zamířila, byla tam volná židle.</p>
			<p class="MLP_text ParaOverride-1">„Chci mu vyškrábat oči,“ svěřila se panu Šustkovi. „Vy o&#160;něm taky nevíte?“</p>
			<p class="MLP_text ParaOverride-1">„Kašlu na hajzla proradného,“ pochopil, o&#160;kom je řeč, a&#160;ukázal výmluvně na prázdnou židli. „Pivo uklidňuje,“ dodal, když se Ráchel posadila a&#160;zatáhla drápy. Pivo nejen uklidňuje, uvolňuje také zábrany, rozvazuje jazyk a&#160;navazuje přátelství. Kdyby se chtěl člověk jenom opít, mohl by nasávat doma. Dvě dámy, které se tu náhodou potkaly u&#160;stolu, si káply do noty. Ráchel vysypala Vlastě na hlavu svůj příběh lásky k&#160;Dušánkovi a&#160;příběh proradnosti tribuna Semlely, a&#160;Vlasta se tak seznámila s&#160;osobou, která je blízká uvězněnému revolucionáři Dušanu Beránkovi.</p>
			<p class="MLP_text ParaOverride-1">„Vždyť je nevinný! Jako kdyby za to mohl, že mu strčili do bot revoluci.“</p>
			<p class="MLP_text ParaOverride-1">„Copak mu ji někdo strčil do bot? Copak on žádnou revoluci nechystal?“</p>
			<p class="MLP_text ParaOverride-1">„Koho komu strčili do bot?“ pídila se Jenůfka s&#160;očima vykulenýma.</p>
			<p class="MLP_text ParaOverride-1">„Nechceš si jít, Jenůfko, hrát před hospodu? Je tam houpačka a&#160;prolejzačka,“ navrhla Vlasta svojí zvídavé dcerušce.</p>
			<p class="MLP_text ParaOverride-1">„Jo! Ty mně pak zdrhneš a&#160;já zas pudu do děcáku. Tůdle nůdle!“</p>
			<p class="MLP_text ParaOverride-1">„Tak dobře, tak tu zůstaň. Ale nemel furt tou klapačkou.“</p>
			<p class="MLP_text ParaOverride-1">„Vždyť nemelu furt…“</p>
			<p class="MLP_text ParaOverride-1">„Ale kdo mu ji strčil do bot? A&#160;proč zrovna revoluci, proč ne něco jiného? Vraždu, loupež, znásilnění, když ho chtěli zavřít. Vždyť je tolik jiných možností, které se dají strkat do bot… Proč zrovna revoluci?“ kroutila hlavou Vlasta Revoluce. Zaujalo ji to velmi, protože revoluci si oblíbila a&#160;ráda by jí přišla na kloub. Podobně jako onkolog si dokáže oblíbit některý obzvlášť vydařený nádor. Aniž si to uvědomovala do důsledků, byla revoluce cílem jejího směřování, splněným snem. A&#160;přitom dobře věděla, co se může stát, jak nedozírné následky by mohla přinést&#160;– pro všechny. Před revolucí, když k&#160;ní dojde, není úniku. Přesto ji pomyšlení na revoluci, samotné slovo revoluce, vzrušovalo, přivádělo do euforie. Vždyť revoluce může vyřešit spoustu neřešených problémů a&#160;posunout celé lidstvo, nebo alespoň jeho část, kupředu. Může svrhnout nenáviděnou vládu a&#160;panovníka, změnit špatný systém v&#160;lepší, osvobodit člověka od nesvobody, pozvednout Lid, nasytit hladové a&#160;napojit žíznivé, odstranit útlak, snížit ceny, ztrestat korupci, změnit zákony, odvrhnout falešnou morálku a&#160;nastolit morálku ryzí. Místo tmy přinést světlo, místo lži pravdu, místo zla dobro, lásku místo nenávisti… To je revoluce, jak si ji představuje Vlasta Zlámalová, zvaná Revoluce.&#160;– A&#160;zrovna teď a&#160;tady, v&#160;hospodě Lidový dům, se od zavržené a&#160;ponížené kaplanky Ráchel dozvídá, že v&#160;žaláři pár kroků odtud úpí člověk pro revoluci, která dosud nevypukla, ale která se už&#160;– s největší pravděpodobností&#160;– rodí. Dušan Beránek je živoucím důkazem.</p>
			<p class="MLP_text ParaOverride-1">„Nevím, kdo mu ji tam strčil. Snad policisté, kteří ho v&#160;lese zatýkali&#160;– podporučík Pitbul a&#160;strážmistr Teriérová,“ přemítala Ráchel.</p>
			<p class="MLP_text ParaOverride-1">„Ale proč a&#160;na čí pokyn?“</p>
			<p class="MLP_text ParaOverride-1">„Aby ho mohli popravit…“</p>
			<p class="MLP_text ParaOverride-1">„Mistra zvuku? Co by z&#160;toho měli, kdyby popravili obyčejného zvukaře? Ale co když mu ti policajti do bot žádnou revoluci nestrčili, co když Dušan Beránek tu revoluci už v&#160;botách měl? Co když Dušan Beránek je revolucionář! Pak není čemu se divit, že ho chtějí popravit. Jsou věci, které stojí za to, aby za ně člověk život dal,“ uvažovala Vlasta. „Jsem o&#160;tom hluboce přesvědčena, že Dušan Beránek je revolucionář!“ uzavřela.</p>
			<p class="MLP_text ParaOverride-1">„Tak proto ho takhle…“ začala chápat souvislosti Ráchel. A&#160;bylo jí to velice sympatické.</p>
			<p class="MLP_text ParaOverride-1">A&#160;co pan Šustek u&#160;jejich stolu? Pil jedno pivo za druhým a&#160;prokládal to velkými panáky, aniž by se dámám vměšoval do hovoru. V&#160;tuto chvíli už byl unaven. Nakonec se mu přece jen podařilo vymámit od Jenůfky plyšového krokodýla, když o&#160;něj ztratila zájem. Položil ho na stůl, hlavu na něj uložil a&#160;usnul. Nebylo na tom nic divného, usínal v&#160;Lidovém domě na stole pokaždé, když sem zavítal, to znamená každý den. Do dneška to bývávalo v&#160;extrovně, to ještě patřil k&#160;nejbližším tribuna Lidu. Ode dneška bude usínat na stole v&#160;lokále a&#160;snad se mu i&#160;napříště podaří usnout na měkkém, aby neměl otlačené čelo.</p>
			<p class="MLP_text ParaOverride-1">„Mami, mami, mně se chce čůrat!“ ozvala se Jenůfka, která měla sice dobrou vůli držet klapačku, jenže v&#160;jistých situacích nezbývá než klapačku spustit.</p>
			<p class="MLP_text ParaOverride-1">Na dámském záchodě Lidového domu, když přidržovala Jenůfku, aby se nezřítila do porcelánového jícnu, dospěla Vlasta Revoluce k&#160;rozhodnutí, že revoluce je nezbytná, protože dál už to takhle nejde. S&#160;největší pravděpodobností je doba zas těhotná revolucí a&#160;nikde žádný kloudný revolucionář, jenom Dušánek Beránek ve vězení. Vlastě nezbývá než stanout v&#160;čele. Je třeba začít s&#160;burcováním Lidu, aby povstal. Nejdřív povstání a&#160;pak revoluce. S&#160;vyburcovaným Lidem svrhnou nenáviděné tyrany a&#160;zrádce, zboří zdi žalářů a&#160;z&#160;kobky smrti osvobodí Dušánka Beránka, prvního revolucionáře této země. Nechť zhyne starý podlý svět! Na jeho troskách vykvetou růže, rudé růže svobody.</p>
			<p class="MLP_text ParaOverride-1">„Už, mami, mami, už!“ ohlásila Jenůfka zasněné Vlastě Revoluci.</p>
		</div>
</body>
</html>