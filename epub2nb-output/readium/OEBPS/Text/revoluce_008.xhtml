<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>revoluce-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="revoluce-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-2" class="MLP_uroven2_kapitola ParaOverride-1">I</p>
			<p class="MLP_text_bez1radku ParaOverride-1">Sedí na dřevěné stoličce bez opěradla, zády se opírá o&#160;zeď a&#160;kouří jedenáctou cigaretu z&#160;krabičky. Ještě jich má devět. Až je dokouří, co pak? Oblečený je v&#160;hnědých teplácích, pod nimi dlouhé modré spodky s&#160;tkaničkami a&#160;košile bez límce; na nohou pantofle. Není to elegantní, ale je to pohodlné. Však nemá namířeno do hospody, ani do divadla, ani do rozhlasu. Je tu sám. Až vykouří poslední cigaretu, nebude mít co kouřit. Kouření škodí zdraví, kouření způsobuje rakovinu, kouření zabíjí. Nebude kouřit. Místnost je malá, říká se jí cela nebo kobka, po starodávnu.&#160;– Hopky z&#160;kobky, trestníče!</p>
			<p class="MLP_text ParaOverride-1">Včera odpoledne vyrazil Dušánek Beránek do lesa na procházku. Hned za domem je louka plná lučního kvítí, srnka se po ní mnohdy proběhne, za loukou březový hájek s&#160;třemi duby, pak zase louka a&#160;za ní les plný divokých zvířat.</p>
			<p class="MLP_text ParaOverride-1">„Vzal sis telefon?“ volala za ním maminka.</p>
			<p class="MLP_text ParaOverride-1">„Nevzal.“</p>
			<p class="MLP_text ParaOverride-1">„Tak si ho vezmi. Nevíš, co tě může v&#160;lese potkat.“</p>
			<p class="MLP_text ParaOverride-1">„Nevím, co by mě mohlo potkat v&#160;lese…“</p>
			<p class="MLP_text ParaOverride-1">„Co ti to udělá?“</p>
			<p class="MLP_text ParaOverride-1">„Nabíjí se zrovna.“</p>
			<p class="MLP_text ParaOverride-1">„Vezmi si můj. Kdyby sis zlomil nohu, co pak?“</p>
			<p class="MLP_text ParaOverride-1">„Nezlomím, slibuju,“ řekl Dušánek a&#160;vykročil k&#160;lesu. Co by se mu v&#160;lese mohlo stát? Čas polednic už minul, a&#160;než přijdou na řadu klekánice, bude doma. Nohu si lámat nehodlá, není blázen.&#160;– Maminka za ním ještě cosi volala, ale nebylo ji slyšet.</p>
			<p class="MLP_text ParaOverride-1">„Neslyším.“</p>
			<p class="MLP_text ParaOverride-1">„Co nechceš, neslyšíš.“</p>
			<p class="MLP_text ParaOverride-1">Opravdu, co nechtěl, neslyšel, přestože byl v&#160;rozhlase mistrem zvuku. Mistr zvuku musí přece slyšet! Jenže Dušánek Beránek měl selektivní naslouchání: Co nechtěl, neslyšel. Třeba skřípot křídy po tabuli, Helenku Vondráčkovou zpívat, tanky a&#160;děla rachotit, maminčiny výčitky, některá slova a&#160;některé věty. Jiné zvuky, jiná slova a&#160;jiné věty naopak slyšel velmi dobře, lépe než většina populace. Proto mohl být mistrem zvuku v&#160;rozhlase. Cvrlikání ptactva vnímal i&#160;přes zavřené okno a&#160;Janáčkovu <span class="MLP_znak_kurziva_11b">Sinfoniettu</span> poslouchal i&#160;přesto, že rádio nebylo puštěné.</p>
			<p class="MLP_text ParaOverride-1">K&#160;čemu by mu byl maminčin telefon? Co by si s&#160;ním počal, kdyby někdo zavolal jeho mamince! Co by řekl?&#160;– Já nejsem ona, to jsem já, její syn?&#160;– Možná bude maminka smět mu cigarety nějakým způsobem doručit, třeba poštou v&#160;balíku. Jen kdyby věděla, kam se poděl… Jak jí dát vědět, že se poděl do kobky tři sta dvanáct, že mu nic nechybí, akorát ty cigarety. I&#160;kdyby si byl býval včera odpoledne vzal její telefon, moc by mu to nepomohlo, určitě by mu ho sebrali. Vzali mu všechno, co měl po kapsách, také kapesník a&#160;kudlu žabku, jenom cigarety a&#160;sirky si směl nechat. Kouření zabíjí. Kouření je v&#160;kobce povoleno. Telefon je v&#160;kobce zakázán.</p>
			<p class="MLP_text ParaOverride-1">V&#160;hlubokém lese naslouchal Dušánek Beránek dravým ptákům, ale nepoznal, o&#160;jaký druh jde. Volali na sebe něžnými hlásky, není však vyloučeno, že se svolávali ke rdoušení. I&#160;vrahouni mohou mít hlas plný něžnosti. Modříny se zelenaly čerstvým jehličím, smrčkům se větve prodlužovaly letošními výhonky. Dušánek naslouchal ptačím něžnostem a&#160;vyhýbal se kalužím, aby si nezašpinil pohorky čerstvě nakrémované. A&#160;protože jeho naslouchání je selektivní, neslyšel výstřel z&#160;pušky a&#160;svist kulky, která se zaryla jedli do srdce, neslyšel jekot motorové pily ani tichounké kroky v&#160;patách. Šli po něm, a&#160;on to nevěděl. Selektivní naslouchání není přednost, je to vada. Postižení. Kráčely za ním zákeřné kroky, a&#160;on je neslyšel.</p>
			<p class="MLP_text ParaOverride-1">„Baf!“ vybafli na něj zezadu a&#160;divili se, že se nepolekal. Jako by se to jejich „baf“ Dušánka netýkalo. Všiml si jich teprve, když mu dali herdu do zad, když ho popadli za ruce a&#160;zprudka posadili na pařez.</p>
			<p class="MLP_text ParaOverride-1">„Máme tě!“ zvolali radostně.</p>
			<p class="MLP_text ParaOverride-1">Jakmile se Dušánek soustředil, dokázal vypnout selektivní naslouchání, pak mu nic neuniklo, ani nepříjemná slova a&#160;nebezpečné věty. Sražený na pařezu dobře slyšel, co mu říkali.</p>
			<p class="MLP_text ParaOverride-1">„Jsem podporučík Pitbul a&#160;tohle je strážmistr Teriérová, můj parťák. Zujte si boty!“</p>
			<p class="MLP_text ParaOverride-1">„Obě. Nejdřív levou,“ poručila strážmistr Teriérová.</p>
			<p class="MLP_text ParaOverride-1">„A&#160;pak pravou,“ poručil podporučík Pitbul. Tvořili dokonale sehraný tým.</p>
			<p class="MLP_text ParaOverride-1">Měli na sobě policejní uniformy, na prsou plechové číslo, nicneříkající. U&#160;pasu obušek, pistoli a&#160;pouta. Taky telefon. Nebo to byla vysílačka? Snad by mu ho půjčili, kdyby to byl telefon, kdyby si zlámal nohu. Jenže Dušánek si nic nezlámal, neměl důvod telefonovat. Bylo mu divné, že si má v&#160;lese zouvat boty. S&#160;policisty mluvil poprvé v&#160;životě, neznal jejich zvyky ani pravomoci. Nevěděl, co mají za lubem, a&#160;neměl důvod vzdorovat.&#160;– Policisté si boty důkladně prohlíželi, hlavně uvnitř, nejdřív Pitbul a&#160;pak Teriérová, sahali tam rukama a&#160;vůbec jim nevadilo, že sahají do cizích bot léta nošených. Pokoušeli se z&#160;nich něco vytřást, ale nic nevypadlo. Byly to pohorky s&#160;prošlapanou podrážkou, potřebovaly by ševce. Taky ponožky si prohlédli, naruby je obrátili a&#160;zase zpátky a&#160;ještě jednou… Nic.</p>
			<p class="MLP_text ParaOverride-1">„V&#160;pořádku,“ řekli a&#160;zasalutovali. „Pokračujte, občane!“</p>
			<p class="MLP_text ParaOverride-1">„Děkuji,“ řekl Dušánek. „Můžu si ty boty obout? Abych mohl pokračovat…“</p>
			<p class="MLP_text ParaOverride-1">„Samo!“ řekli policisté a&#160;znovu zasalutovali. Zarachotili okovy připnutými k&#160;opasku a&#160;zmizeli ve smrkovém mlází.</p>
			<p class="MLP_text ParaOverride-1">Také Dušánek zasalutoval vsedě na pařezu, protože vztyk se mu zadrhl, a&#160;začal se obouvat. Když byl obutý, musel kalhoty přilepené smůlou k&#160;čerstvému pařezu vší silou urvat. To bude mít maminka radost z&#160;jeho zasmolené zadnice… Kdyby měl telefon, mohl ji na tu katastrofu připravit. Jenže telefon se nabíjí v&#160;obývacím pokoji. Marná snaha odstranit smůlu z&#160;kalhot, ještě si přitom ruce usmolil.&#160;– A&#160;už tu byli zas. Vynořili se z&#160;mlází a&#160;šťouchli do něj neurvale. Znova kecl do té samé smůly.</p>
			<p class="MLP_text ParaOverride-1">„A&#160;znovu!“ poručil podporučík Pitbul.</p>
			<p class="MLP_text ParaOverride-1">„Boty dolů!“ poručila strážmistr Teriérová.</p>
			<p class="MLP_text ParaOverride-1">Ještěže se Dušánek nedal k&#160;policii. Zouvat lidi v&#160;lese dvakrát za sebou, to by se mu protivilo. Ani si nestačil zavázat tkaničky a&#160;je to tu zas.</p>
			<p class="MLP_text ParaOverride-1">„Mám to!“ zajásala strážmistr. „Já to mám! Moje první jarní akce a&#160;hned pozitivní,“ volala a&#160;mávala Dušánkovou botou nad hlavou, až se dělal vítr a&#160;vzdouval rozvázané tkaničky. „Já jsem tak šťastná!“</p>
			<p class="MLP_text ParaOverride-1">„Kecáš,“ nevěřil podporučík, „ukaž!“</p>
			<p class="MLP_text ParaOverride-1">Strážmistr mu strčila pohorku pod nos. Čouhala z&#160;ní žlutá obálka a&#160;na ní tučný černý nápis: „REVOLUCE!“ Obálka musela být přeložená podél, aby se do boty vešla alespoň zčásti.</p>
			<p class="MLP_text ParaOverride-1">„Nekecáš. Fakt. Za to bude odměna, Teriérová. Pochvala od náčelníka před nastoupeným sborem a&#160;peněžní prémie tě nemine.“</p>
			<p class="MLP_text ParaOverride-1">Takovou obálku Dušánek předtím v&#160;botě neměl, toho by si přece všiml při obouvání. Taková obálka by ho notně tlačila.</p>
			<p class="MLP_text ParaOverride-1">„A&#160;tady je druhá obálka!“ zajásala strážmistr podruhé a&#160;mávala nad hlavou obálkou z&#160;druhé boty. „Ten je rafinovanej! Nejdřív nic, a&#160;napodruhé v&#160;každé botě jedna.“</p>
			<p class="MLP_text ParaOverride-1">Podporučík si obálky pečlivě prohlédl a&#160;nacpal je zpátky do bot, kusy z&#160;nich čouhaly ven. Kdepak, tyhle obálky přece nemohly být v&#160;Dušánkových botách. Nechal je čouhat, svázal tkaničky dohromady a&#160;přehodil si boty přes rameno.</p>
			<p class="MLP_text ParaOverride-1">„Půjdete s&#160;námi. Jste zatčen!“</p>
			<p class="MLP_text ParaOverride-1">Teď by se hodil telefon. Dušánek by zavolal mamince, ať si nedělá starosti, že si nohu ani jinou končetinu nezlomil. Je zatčen a&#160;kdoví kdy se vrátí. Jenže telefon neměl a&#160;policisté se na něj dívali odměřeně. Svůj telefon by mu jistě nepůjčili. Nejspíš to jsou vysílačky s&#160;utajenou policejní frekvencí. Nasadili mu pouta a&#160;vyzvali ho, aby je následoval. Jenže nejdřív se musel odlepit z&#160;pařezu. Zaznělo to, jako když se otevírá suchý zip. Bosý, jenom v&#160;ponožkách, capkal k&#160;policejnímu autu na silničce mezi lesy.</p>
			<p class="MLP_text ParaOverride-1">Když dorazili na dvůr věznice, nemohli Dušánka vytáhnout z&#160;auta, přilepil se prosmoleným zadkem k&#160;čalounění. Tahali ho jako dědek řepu, tahali, tahali, vytáhnout nemohli. Zavolali na pomoc strážmistra Kočku a&#160;pak ještě nadstrážmistra Myšku, tahali, tahali… Vtom Dušánek rup, vyletěl jak zub!</p>
			<p class="MLP_text_bez1radku_-12-0- ParaOverride-1">To by se přece nemělo, uloupit někoho v&#160;lese. Bez varování. Ani sojka nezakřičela. A&#160;měla by, když se do lesa vloudí vetřelec.</p>
			<p class="MLP_text ParaOverride-1">–&#160;I&#160;kdyby sojka varovala, dal by ses, Dušánku, do běhu?</p>
			<p class="MLP_text ParaOverride-1">–&#160;Asi bych zbystřil pozornost a&#160;očekával neočekávané.</p>
			<p class="MLP_text ParaOverride-1">–&#160;Řinčení okovů?</p>
			<p class="MLP_text ParaOverride-1">–&#160;To vůbec ne. Okovy překonaly nejneočekávanější.</p>
			<p class="MLP_text ParaOverride-1">–&#160;Obávám se, Dušánku, že jsem ve vězení.</p>
			<p class="MLP_text ParaOverride-1">–&#160;Vždyť jsem nic neukradl.</p>
			<p class="MLP_text ParaOverride-1">–&#160;Onanoval jsem!</p>
			<p class="MLP_text ParaOverride-1">–&#160;To je pravda… Myslel jsem přitom na jednu vdanou paní, jak se jí ňadra u&#160;rybníka nevešla do podprsenky. Kvůli tomu že by mě zavřeli?</p>
			<p class="MLP_text ParaOverride-1">–&#160;Ještě je tu ta dvacetikoruna na AIDS, kterou po mně chtěli, a&#160;já jsem se vymlouval, že nemám, že nedám.</p>
			<p class="MLP_text ParaOverride-1">–&#160;To mě taky trápí, mohla někomu zachránit život.</p>
			<p class="MLP_text ParaOverride-1">–&#160;Ono by se toho, Dušánku, přiznejme si, ještě nasbíralo…</p>
			<p class="MLP_text ParaOverride-1">–&#160;To je pravda. V&#160;šesté třídě jsem si přepsal čtverku z&#160;ruštiny na jedničku, kradl ovoce v&#160;cizích zahradách… Přemýšlím o&#160;nemravnostech, jakých bych se dopouštěl, kdybych měl s&#160;kým. Když se všechno spočítá dohromady, není divu.</p>
			<p class="MLP_text ParaOverride-1">–&#160;Tak vidíš!</p>
			<p class="MLP_text ParaOverride-1">–&#160;Vidím. Jenže jak se to dozvěděli?</p>
			<p class="MLP_text ParaOverride-1">–&#160;Mají metody. Co já vím…</p>
			<p class="MLP_text ParaOverride-1">–&#160;To abych se přiznal.</p>
			<p class="MLP_text ParaOverride-1">–&#160;Přiznání je polehčující okolnost.</p>
			<p class="MLP_text ParaOverride-1">–&#160;Když se přiznám, nebudou mě týrat. Proč by mě mučili, když se přiznám? Proč by mě bili pěstí, kabelem od žehličky, pendrekem? Proč by po mně šlapali, když se přiznám? Nebudou mi přece vrtat zdravé zuby, drtit koule… Proč by to dělali, když se přiznám?</p>
			<p class="MLP_text ParaOverride-1">–&#160;Třeba mě pustí, když se přiznám…</p>
			<p class="MLP_text ParaOverride-1">–&#160;Maminka má starost. Chtěla klepat koberce, a&#160;teď tohle. Určitě se do nich sama pustila. Když jde o&#160;koberce, nezná s&#160;nikým slitování, ani sama se sebou. Třeba jí Šustek pomůže aspoň s&#160;tím velkým mauri z&#160;obýváku.</p>
			<p class="MLP_text ParaOverride-1">–&#160;Šustek? Ten sedí v&#160;hospodě Lidový dům a&#160;bude rád, když do té své šustkovny doleze po dvou, bez cizí pomoci.</p>
			<p class="MLP_text ParaOverride-1">–&#160;Taky by se nic nestalo, kdyby zůstal nevyklepaný.</p>
			<p class="MLP_text ParaOverride-1">–&#160;Znáš maminku! Ta když si něco vezme do hlavy…</p>
			<p class="MLP_text ParaOverride-1">–&#160;A&#160;nevymluvíš jí to, ani kdyby ses…</p>
			<p class="MLP_text_bez1radku_-12-0- ParaOverride-1">Vedli ho s&#160;rukama v&#160;železech přes dvůr, bočním vchodem do budovy a&#160;potom dlouhou chodbou plnou železných dveří, tajuplnou budovou k&#160;výtahu, rachotivým výtahem až nahoru, do kdovíkolikátého patra. Byl jako v&#160;mrákotách. Kdyby se ho zeptali, co se to děje, ani na smolný pařez by si nevzpomněl. Zřejmě trpí lehkou dysfunkcí, která ho ochraňuje od nepříjemných zážitků, vymazává mu je z&#160;vědomí, takže Dušánek je stále jako nový, nepopsaný.</p>
			<p class="MLP_text ParaOverride-1">Ze strnulosti ducha se vzpamatoval až v&#160;ponuré kanceláři s&#160;povědomým obrazem na čelní stěně. Ano, je to pan prezident Bořek Bouchala. Tváří se přísně, odhodlaně, státnicky. Dušánkovi to nevadí, takového jej přeci zná, nic jiného by od něj neočekával. Přesně ten samý visí v&#160;rádiu, oficiální, schválený komisí i&#160;samotným panem prezidentem, který dbá na to, aby nevypadal jako nějaký hejhula z&#160;účtárny, nýbrž jako státník světového formátu, což se mu znamenitě daří. Obraz pana prezidenta postavil Dušánka na nohy. Už je z&#160;něj zase mistr zvuku z&#160;veřejnoprávního rozhlasu. Pravda, v&#160;poněkud nezvyklé situaci.</p>
			<p class="MLP_text ParaOverride-1">„Sundejte mu ty klepeta,“ poručil policistům, kteří sem Dušánka přivedli, člověk za psacím stolem pod panem prezidentem. Klíček od pout měla strážmistr Teriérová.</p>
			<p class="MLP_text ParaOverride-1">„Sednout!“ poručil neuniformovaný muž Dušánkovi.</p>
			<p class="MLP_text ParaOverride-1">„Nesedat!“ vykřikli Pitbul a&#160;Teriérová synchronně.</p>
			<p class="MLP_text ParaOverride-1">Pozdě. Dušánek už seděl. Rychle vstal a&#160;s&#160;ním vstala i&#160;židle. Měla pevné opěradlo a&#160;to ho donutilo k&#160;pravoúhlému předklonu, jako kdyby mu ruplo v&#160;zádech. Zadkem byl přilepený, nemohl jinak.</p>
			<p class="MLP_text ParaOverride-1">„Takhle se nedá vyslýchat!“ rozčilil se člověk pod obrazem. Jmenuje se major Vrzgala, abychom netápali, vyšetřovatel Bezpečnostní služby státu. Jenže jak to měl Dušánek vědět, když tu byl poprvé a&#160;major Vrzgala měl na sobě civilní oděv&#160;– červeně a&#160;bíle proužkovanou košili, povolenou tmavomodrou kravatu a&#160;velice tenké šle bleděmodré barvy? Větší kus z&#160;něj za stolem nebylo vidět, ale z&#160;toho, co vidět bylo, dalo se usoudit, že by mohl být dobrým strávníkem. Takhle se opravdu nedalo vyslýchat, nejsme přece v&#160;mučírně, aby vyslýchaný byl vyslýchán v&#160;předklonu, s&#160;židlí přilepenou k&#160;zadnici.</p>
			<p class="MLP_text ParaOverride-1">„Do tepláků!“ poručil major Vrzgala.</p>
			<p class="MLP_text ParaOverride-1">Ale to už nebyla práce pro podporučíka Pitbula a&#160;strážmistra Teriérovou, byla to práce Bédi velitele, klíčníka. Podle správnosti měl jít Dušánek s&#160;rukama za zády pět kroků před Béďou velitelem, jenže s&#160;židlí na zadku si nemohl dát ruce za záda. Směl tedy jít s&#160;rukama podél těla.</p>
			<p class="MLP_text ParaOverride-1">„Doleva! Doprava! Rovně!“ velel Béďa velitel. Šel podle předpisu pět kroků za Dušánkem a&#160;přitom by bylo jednodušší, kdyby kráčel před ním, protože znal cestu, zatímco Dušánek cestu neznal. Jenže předpis je předpis a&#160;s&#160;tím se nedá hnout. Když měli někoho potkat, podle předpisu se měl Dušánek postavit obličejem ke zdi, aby se zdi nosem téměř dotýkal. Jenže ani tento předpis nebylo možné dodržet, protože židle na Dušánkově zadku zabírala spoustu prostoru a&#160;míjející osoba se mezi zdí a&#160;nohama židle sotva protáhla. Svízelná situace pro Béďu velitele, pro Dušánka i&#160;pro míjející a&#160;míjené osoby. Nakonec se přeci jen dostali do umývárny, kde službukonající vězni židli odborně odlepili. Dušánek byl svlečen, odvšiven, vysprchován a&#160;oblečen do tepláků.</p>
			<p class="MLP_text ParaOverride-1">Protože už mezitím padla, odvedl Béďa velitel zadrženého Dušánka v&#160;teplácích do kobky tři sta dvanáct ve třetím patře. K&#160;večeři byly tři placky z&#160;pšeničné mouky, hromádka oranžové marmelády a&#160;nahnědlá průhledná tekutina mírně oslazená. Vše v&#160;hliníkovém ešusu: placky ve vnější části, tekutina ve vnitřní a&#160;marmeláda ve víku. Na každé ze tří nádob někdo vyryl slovo „PŠTROS“. Zřejmě tu mají pštrosa. Podepsal se nejspíš něčím železným, hřebíkem ze židle nebo ze stolu pracně vyviklaným. Zobákem by to nedokázal ani pštros.</p>
			<p class="MLP_text ParaOverride-1">V&#160;kobce byly čtyři slamníky naskládané na sebe a&#160;přikryté hnědými dekami, takže tvořily kvádr se zaoblenými hranami; byl tu podlouhlý stolek s&#160;umakartovou deskou přiražený ke zdi; tři stoličky bez opěradel; dřevěná police se čtyřmi dřevěnými trny, na jednom zavěšený ručník modře a&#160;bíle kostkovaný, na polici žlutý plastový kelímek a&#160;stolní hry v&#160;krabici: šachy, dáma, mlýnek, člověče, nezlob se!; zamřížované okno do dvora, zvnějšku opatřené perforovaným plechem; u&#160;stropu žárovka v&#160;drátěné pasti na myši; na stole plechovka od rybiček v&#160;tomatové omáčce plná vajglů po předešlém vězni; nad stolem vězeňský řád podlepený tuhým papírem: práva a&#160;povinnosti uvězněného vězně; v&#160;rohu smaltovaná jáma se šlapadly, nad ní vodovodní kohoutek: kap, kap, kap… U&#160;dveří tlačítko, ale vypínač to není, světlo se rozsvěcuje, přepíná a&#160;zháší z&#160;chodby. Dveře jsou železné s&#160;kruhovou špehýrkou, z&#160;chodby přikrytou klapkou. Klapka se občas odklopí: Kuk! A&#160;zase zaklapne. Do smaltované jámy v&#160;rohu se chodí na záchod a&#160;z&#160;vodovodu teče voda.</p>
			<p class="MLP_text ParaOverride-1">Dušánek zkusil, co se stane, když stlačí tlačítko u&#160;dveří. Dveře se po chvilce otevřely, stál v&#160;nich Béďa velitel, klíčník.</p>
			<p class="MLP_text ParaOverride-1">„Co se děje?“</p>
			<p class="MLP_text ParaOverride-1">„Nic se, prosím, neděje,“ řekl Dušánek zdvořile.</p>
			<p class="MLP_text ParaOverride-1">„Mačká se, když se něco děje,“ řekl Béďa velitel přísně. „Když se nic neděje, tak se nemačká. Jasný, obviněný?“</p>
			<p class="MLP_text ParaOverride-1">„Jasný.“</p>
			<p class="MLP_text ParaOverride-1">Všechno je tu jakési kalně zelené a&#160;hnědé, špinavé a&#160;oprýskané, těsné a&#160;nepěkné. Na zdech jsou nápisy vesměs nemravné a&#160;nezajímavé, jména, data a&#160;řady čárek, řady dní. Ještěže je Dušánkův vnitřní život bohatý. Snad se i&#160;tady, v&#160;žaláři nejtemnějším, dokáže řádně rozkošatit.</p>
			<p class="MLP_text ParaOverride-1">„Zavřít nás můžou, pustit musí!“ ozval se přes dvůr optimista s&#160;chraplavým hlasem.</p>
			<p class="MLP_text ParaOverride-1">„Věčně tady nebudem!“ zvěstoval jiný hlas z&#160;okna od vedle.</p>
			<p class="MLP_text ParaOverride-1">„Naděje umírá poslední!“</p>
			<p class="MLP_text ParaOverride-1">„Major Vrzgala je piča!“</p>
			<p class="MLP_text_bez1radku_-12-0- ParaOverride-1">–&#160;Tohle by se nemělo, toto: Sebrat člověka v&#160;lese, navléct na něj cizí tepláky, cizí pantofle a&#160;zamknout za ním dveře bez kliky. Jako bych byl zloděj, raubíř, loupežník. Kdyby mi aspoň řekli, co jsem provedl…</p>
			<p class="MLP_text ParaOverride-1">–&#160;Co s&#160;tím uděláme, Dušánku?</p>
			<p class="MLP_text ParaOverride-1">–&#160;Co s&#160;tím můžeme dělat, Dušánku?</p>
			<p class="MLP_text ParaOverride-1">–&#160;Necháme to proběhnout.</p>
			<p class="MLP_text ParaOverride-1">–&#160;Můžeme se tak akorát modlit.</p>
			<p class="MLP_text ParaOverride-1">–&#160;To pomáhá?</p>
			<p class="MLP_text ParaOverride-1">–&#160;Co kdybychom to zkusili…</p>
			<p class="MLP_text ParaOverride-1">–&#160;Zkusit to můžeme, tím se nic nezkazí. Ale copak má pán Bůh dost času, aby poslouchal, jak se k&#160;němu modlí… Kolik je na světě lidí… Kolik miliard? Každý má nějaké trápení, a&#160;pán Bůh je jenom jeden. Copak se to dá stihnout?</p>
			<p class="MLP_text ParaOverride-1">–&#160;Coby ne, když je někdo pán Bůh… Bůh stihne všechno, všechno ví, všechno má pod kontrolou, nic mu neunikne. Bůh je vševědoucí a&#160;všemocný.</p>
			<p class="MLP_text ParaOverride-1">–&#160;O&#160;tom dost pochybuju, přece se nebude zabývat kdejakým prdem.</p>
			<p class="MLP_text ParaOverride-1">–&#160;To je prd, když tě pronic zanic zavřou do vězení?</p>
			<p class="MLP_text ParaOverride-1">–&#160;Vždyť nejde o&#160;život. Pro tebe to prd není, to je pravda, ale pro kdekoho to prd je. Protože jich se to netýká.</p>
			<p class="MLP_text ParaOverride-1">–&#160;A&#160;pána Boha se to snad týká?</p>
			<p class="MLP_text ParaOverride-1">–&#160;Zdálo by se, že netýká, ale možná, že i&#160;jeho se to týká, když se na někom děje bezpráví. Co víš… Kdys byl, Dušánku, naposledy v&#160;kostele?</p>
			<p class="MLP_text ParaOverride-1">–&#160;Nevím, ani nepamatuju. Předloni o&#160;Vánocích?</p>
			<p class="MLP_text ParaOverride-1">–&#160;Tak vidíš!</p>
			<p class="MLP_text ParaOverride-1">–&#160;Jenže pán Bůh je všude, i&#160;tady, ve vězení, v&#160;téhle kobce by měl být…</p>
			<p class="MLP_text ParaOverride-1">–&#160;Jenže, jenže! Jenže co já o&#160;něm vím?</p>
			<p class="MLP_text_bez1radku_-12-0- ParaOverride-1">K&#160;snídani byl vnitřní díl ešusu s&#160;hnědou, mléčně zakalenou tekutinou a&#160;chleba docela čerstvý, včerejší, v&#160;dostatečném množství. Když Dušánek dojedl&#160;– moc toho nesnědl&#160;– a zametl kobku smetáčkem na smetí, v&#160;zámku to zarachotilo, dveře se otevřely a&#160;ve dveřích Béďa velitel, klíčník s&#160;klíči v&#160;ruce. Kývne, Dušánek si strčí pod bundu krabičku s&#160;posledními čtyřmi cigaretami a&#160;škatulku sirek, z&#160;nichž některé prskají, jiné jsou ohnivzdorné. Tentokrát kráčeli chodbami podle vězeňských předpisů: ruce za zády, pět kroků před Béďou velitelem, doleva, doprava, rovně podle pokynů; když někoho potkají, nosem ke zdi, žádná židle už nepřekazí žádné míjení.</p>
			<p class="MLP_text ParaOverride-1">Major Vrzgala na ně číhal za psacím stolem. Byla tam ještě železná skříň a&#160;u&#160;protější zdi obyčejná židle s&#160;opěradlem, vzdálená několik sáhů od psacího stolu, připravená pro Dušánka Beránka. Kdyby náhodou vyslýchaného napadlo skočit po majorovi Vrzgalovi a&#160;pokusit se ho zardousit, měl major dost času sáhnout po pistoli v&#160;šupleti. Na takovou vzdálenost museli vyslýchaný i&#160;vyšetřovatel mluvit nahlas, aby se navzájem slyšeli. Vzhledem k&#160;Dušánkově selektivnímu naslouchání to nebude jednoduché. Major Vrzgala zrovna svačil: tlačenku s&#160;cibulí a&#160;octem, k&#160;tomu kus chleba. Vonělo to velice.</p>
			<p class="MLP_text ParaOverride-1">„Jmenujete se Dušan Beránek a&#160;jste mistr zvuku, že.“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">„Musíte nahlas,“ řekl major Vrzgala.</p>
			<p class="MLP_text ParaOverride-1">„Ano,“ řekl Dušánek nahlas.</p>
			<p class="MLP_text ParaOverride-1">„Ještě vám lepí zadek?“ zeptal se major velmi hlasitě.</p>
			<p class="MLP_text ParaOverride-1">„Nelepí. Co mám ty vaše tepláky, přestal lepit.“</p>
			<p class="MLP_text ParaOverride-1">„Co vás sem, člověče nešťastná, přivedlo?“</p>
			<p class="MLP_text ParaOverride-1">„Dva policisté mě sem…“</p>
			<p class="MLP_text ParaOverride-1">„To mi nemusíte vykládat, to přece vím! Neptám se kdo, ale co. Co vás sem přivedlo?“</p>
			<p class="MLP_text ParaOverride-1">„To já nevím, to by mohli vědět ti dva. Jak to mám vědět?“</p>
			<p class="MLP_text ParaOverride-1">„Člověče, s&#160;vámi je ale potíž! To zas bude jednou výslech! Že já jsem raději nezůstal v&#160;těch dolech! Mohl jsem fárat dolů do dolu a&#160;pak z&#160;dolu nahoru a&#160;po šichtě chovat králíky. Ale teď… Copak mám čas na králíky, když musím vyslýchat a&#160;vyslýchat a&#160;vyslýchat? Vždyť ani nemám čas pořádně se najíst z&#160;talíře. Pořád mi sem vodí nějaké lidi v&#160;klepetech k&#160;výslechu, a&#160;co já s&#160;nimi, když sami nevědí, co je sem přivedlo! Kdo to má vědět? To aby z&#160;vás člověk tahal jako z&#160;chlupaté deky. Kdybyste chtěl kouřit, klidně si zapalte, jestli máte co. Výslech je náročná záležitost, hlavně na psychiku, to je na hlavu. Já bych o&#160;tom mohl celé dny povídat, celou zimu, celé léto. Víte, kolik výslechů já už mám za sebou? Každý den nejmíň jeden a&#160;někdy i&#160;dva, taky v&#160;sobotu, a&#160;dokonce i&#160;v&#160;neděli, svátek nesvátek, na to my u&#160;BSS nehledíme, protože bezpečnost státu je nejdůležitější ze všech bezpečností, důležitější než bezpečnost jednotlivého občana. Občan se nerozpadne, když je narušen, ale stát, když je narušen, by se rozpadnout mohl. Tak si klidně zakuřte.“</p>
			<p class="MLP_text ParaOverride-1">„Děkuji,“ řekl Dušánek, sáhl si pod bundu, vytáhl z&#160;krabičky cigaretu a&#160;začal se rozhlížet kolem dokola, nevěda kam s&#160;popelem, vypálenou sirkou a&#160;špačkem, až dokouří. Major sáhl do šuplíku, ale nesáhl tam pro pistoli, nýbrž pro kulatou krabičku od střevlí v&#160;tomatové omáčce, zpola plnou vajglů a&#160;popela. Dušánkův popel se tam ještě snadno vejde. Major vstal a&#160;vydal se na cestu k&#160;Dušánkově židli.</p>
			<p class="MLP_text ParaOverride-1">„Sedět!“ vzkřikl zhurta na Dušánka chystajícího se jít mu aspoň kousek cesty naproti. „Vyslýchaný vstává jen tehdy, je-li vyzván vyšetřovatelem nebo jiným nadřízeným, není-li vyšetřovatel přítomen. Kvůli své vlastní i&#160;vyšetřovatelově bezpečnosti,“ poučil ho major Vrzgala, vyšetřovatel, a&#160;podal mu, vyslýchanému, improvizovaný popelník.</p>
			<p class="MLP_text ParaOverride-1">Dušánek škrtl sirkou, druhou, až ta třetí chytla. Může snad kuřáka potkat něco významnějšího?</p>
			<p class="MLP_text ParaOverride-1">„Poslyšte, Beránku, neměl byste tam jednu pro mne? Já jsem totiž dneska ráno přestal s&#160;kouřením, ale když vás tak vidím, jak mi bezostyšně hulíte pod nos… Copak se to dá vydržet? Vždyť jsem taky jenom člověk!“</p>
			<p class="MLP_text ParaOverride-1">Kuřáci jsou lidé solidární, dobře vědí, co to je, když není co kouřit, zvláště pak při náročné a&#160;vyčerpávající duševní činnosti, jakou pro vyšetřovatele výslech bezesporu je. Vždyť musí klást otázky, vždyť má co do činění se zločincem, který by se ze všeho nejraději vykroutil z&#160;hanebných skutků, jichž se dopustil potají, a&#160;proto se je snaží utajit, ale vyšetřovatel je musí odhalit, protože tu jde o&#160;bezpečnost celého státu. Skutky jsou nepřátelské, složité a&#160;všelijak zamotané, jejich rozpletení pak zpravidla vede k&#160;dalším pachatelům, k&#160;celé vzájemně propletené síti nepřátel státu, nebezpečných zločinců, které je zapotřebí odhalit a&#160;předat spravedlnosti. To není jen tak. K&#160;tomu je zapotřebí brilantního mozku, plného nasazení a&#160;vůle, železné vůle vypátrat a&#160;usvědčit. Tohle by měl pochopit i&#160;Dušan Beránek. Zřejmě to pochopil, protože jednu cigaretu Vrzgalovi dal. A&#160;také mu připálil od své zapálené cigarety, neboť sirkám se moc věřit nedalo.</p>
			<p class="MLP_text ParaOverride-1">„Tak budeme, Beránku, pokračovat ve výslechu, abychom se dobrali nějakého výsledku. A&#160;když se nedobereme dnes, dobereme se zítra. Nebo jindy. Nemyslete si, my máme čas. Dnes už to není jako dříve, kdy naši předchůdci vyšetřovatelé času nazbyt neměli a&#160;kvůli urychlení celého vyšetřovacího, a&#160;tím pádem i&#160;soudního procesu se museli uchýlit k&#160;používání speciálních metod, poučeni při studiu historie dávné i&#160;nedávné, tuzemské i&#160;zahraniční. Dneska za nás pracuje čas. Nepřiznáš se dnes, trestníče? Přiznáš se zítra. Nebo pozítří. Nebo za měsíc. Nebo za rok, za dva, za tři… My máme času! Já si tu svoji svačinku sním klidně při práci, já do kantýny nemusím,“ řekl major Vrzgala a&#160;sáhl do šuplíku. Vytáhl odtud kvádr loveckého salámu a&#160;úctyhodnou řeznou a&#160;bodnou zbraň s&#160;německým nápisem „GOTT MIT UNS“ na čepeli. Zbraň byla dobře nabroušená, krájení obdélníčků loveckého salámu jí šlo jedna radost. Ani z&#160;nich neloupal střívko a&#160;polykal je bez chleba. Ze železné skříně vytáhl láhev piva Radegast, zručně ji tou úctyhodnou zbraní otevřel a&#160;jedním vrzem vypil, Vrzgala.</p>
			<p class="MLP_text ParaOverride-1">„Kdepak, my nikomu nechceme ublížit, když to není třeba. Jenže ty historické metody byly dost účinné, to mi věřte. Určitě jste o&#160;některých četl, vždyť jako mistr zvuku jste vzdělaný člověk, Beránku, a&#160;na nějakou knihu jste už v&#160;životě určitě narazil. Ano, nebo ne?“</p>
			<p class="MLP_text ParaOverride-1">Nastala němá pauza. Kdyby takováto pauza nastala v&#160;rozhlasovém vysílání, posluchači a&#160;posluchačky by byli znepokojeni a&#160;jejich znepokojení by narůstalo. Dušánek ale pauzu nevnímal, jako by se ho netýkala. On totiž Vrzgalu vyeliminoval, vždyť jeho naslouchání je selektivní, a&#160;co nechce, neslyší. Naslouchal totiž čemusi jinému, co slyšet chtěl. Ve vyšetřovně bylo otevřené okno a&#160;pod oknem jarní, prosluněná zahrada mateřské školky. Děti si tam hrály na písku a&#160;jásavě přitom pokřikovaly, některé dítě také vykřiklo vztekem, když mu zlý chlapeček dupal po bábovičce ještě nedopečené.</p>
			<p class="MLP_dopis_bez1radku ParaOverride-3">„Paci paci pacičky, <br/>táta koupil botičky <br/>a&#160;maminka pásek <br/>za myší ocásek…“</p>
			<p class="MLP_text ParaOverride-1">„Ano, nebo ne?“ zopakoval major důrazněji.</p>
			<p class="MLP_text ParaOverride-1">„Ano,“ řekl Dušánek.</p>
			<p class="MLP_text ParaOverride-1">„No tak vidíte, ani to nebolelo. Že to ani nebolelo? A&#160;už jste se přiznal. Je to samozřejmě přiznání dílčí, zatím, ale zaplaťpámbů za ně. První krůček na svízelné cestě byl učiněn. To by v&#160;tom musel být čert, Beránku, kdybychom my dva neučinili spolu další krok, že ano, Beránku.“</p>
			<p class="MLP_text ParaOverride-1">„Ano,“ přisvědčil Dušánek.</p>
			<p class="MLP_text ParaOverride-1">„Vidíte, co jsem říkal! Další dílčí přiznání. Já mám svou metodu a&#160;čas hraje pro mne. Času je dost, já nikam nespěchám. Myslíte, že mne to táhne domů? Že bych vás nejradši poslal do té vaší smradlavé kobky a&#160;chvátal k&#160;rodinnému krbu? Za manželkou? Za dcerou? Za psem Punťou? Kdeže! Vůbec mě to tam netáhne. Vždyť doma to znám, hodiny jdou, rádio hraje… Ale ten bordel! Dvě ženské v&#160;domácnosti, a&#160;neuklidí si ani ty svoje podprsenky, o&#160;jiných dámských intimitách nemluvě. Šuplíky povytahané a&#160;z&#160;nich se valí vodopády hader, kuchyň plná špinavého nádobí, připálené hrnce, smrad ze zelí, mléko po plotně, v&#160;předsíni bláto a&#160;nikde žádné navařeno, to abych šel rovnou do hospody i&#160;s&#160;aktovkou, doma ji není kam odložit. A&#160;ten hafánek se pořád plete pod nohama, potvora zakrslá, dobrmana nechtěly. A&#160;nemyslete si, že mám mizerný plat. Co vydělám, všechno těm dvěma ochechulím nacpu do chřtánu. Pak mám mít na cigarety! Myslíte, že se dočkám vděku? Tůdle nůdle!“</p>
			<p class="MLP_text ParaOverride-1">Zatímco Vrzgala vyslýchal účinnou metodou vršení slov, Dušánek sledoval čipernou mouchu; přiletěla ze zahrady do vyšetřovny otevřeným oknem, propletla se mezi mřížemi a&#160;byla tam, obletěla hlavu majora Vrzgaly třikrát, přistála na psacím stole a&#160;pustila se do průzkumu svačinových skvrn. Ale jenom chvilku, z&#160;některých ochutnala, jiné nechala tak. Opět vzlétla, a&#160;rovnou na pana prezidenta. Posadila se mu na špičku nosu a&#160;chvatnými pohyby předních nožiček si vyčistila sosák od zbytků svačinky. Byla to neposedná moucha, hned zase vzlétla a&#160;na nose pana prezidenta zanechala sice malou, avšak dobře viditelnou skvrnku. Snadno by se setřela navlhčeným hadříkem, a&#160;portrétu by to velmi prospělo, protože skvrnka na tváři pana prezidenta nebyla sama jediná, byla jich tam spousta, nepatrné od malých mušek, nezanedbatelné od masařek. Další mouchy přilétaly a&#160;další skvrny přibývaly, a&#160;další se vršily, a&#160;další a&#160;další a&#160;další… Dušánek sledoval jejich píli, naslouchal jejich bzukotu a&#160;vůbec neslyšel, jak ho major vyslýchá.</p>
			<p class="MLP_text ParaOverride-1">„K&#160;policii jsem se dal hlavně kvůli uniformě a&#160;že jsem mohl dávat pokuty špatně zaparkovaným autům. Nesnáším špatně zaparkovaná auta,“ pokračoval Vrzgala. „To se mi líbilo víc než fárat a&#160;kutat a&#160;kutat a&#160;fárat… Jenže pak mě pro schopnost povýšili a&#160;přeřadili k&#160;BSS, a&#160;BSS je tajná, takže jsem musel utajit i&#160;uniformu ve skříni, a&#160;obléct si ji můžu, jenom když je nějaká vnitřní oslava, třeba svátek práce nebo mezinárodní den žen nebo výroční schůze KSČMS. A&#160;to si ji taky nemůžu oblíknout, protože si ji nemůžu oblíknout, protože jsem krapet vyrostl do šířky a&#160;nemůžu ji dopnout přes pupek. Tak se věci mají, Dušane!&#160;– Můžu ti, Dušane, říkat Dušane, že, Dušane? Tak dobře, Dušane. Tak vidíš. Vloni na Prvního máje jsem měl dostat odznak ‚Vzorný vyšetřovatel BSS‘, a&#160;prdlajs. Vyžral mi to Vyhlídal, měli jenom jeden, a&#160;Vyhlídal venčí náčelníkovi psa každou neděli před polednem, a&#160;já mu nevenčím nic, a&#160;přitom mám o&#160;půl bodu vyšší vyšetřovatelitu než Vyhlídal. Uznej, Dušánku! Nemysli si, že existuje nějaká spravedlnost. Nikdy neexistovala. A&#160;proč by taky měla? Lidi jsou kurvy, to mi věř. To mi nikdo nevymluví. Letos mi už toho vzorňáka ta kurva musí dát, to je pět stovek měsíčně navíc u&#160;výplaty. Pět stovek, o&#160;kterých stará neví. Každý měsíc! Možná bych i&#160;toho psa chodil venčit, ale to už mi vyžral Vyhlídal a&#160;druhého čokla náčelník nemá. Tak se snaž, Dušánku, aby ses nepřiznával k&#160;nějaké prkotině. Musí to být něco velkého. Nejlepší by byla vlastizrada nebo rozvracení republiky, teror, záškodnictví, sabotáž, podvracení republiky, ty další paragrafy, ty už nestojí za to. Za pobuřování nebo hanobení hlavy státu, hanobení republiky nebo snižování vážnosti prezidenta se odznaky nedávají. Dobrá by byla ještě tak spolupráce s&#160;nepřítelem nebo válečná zrada, jenomže něčeho takového se od tebe, Dušánku, asi nedočkám…&#160;– Nebyla by tam ještě jedna, Dušánku?“</p>
			<p class="MLP_text ParaOverride-1">Dušánek neslyšel. Sledoval mouchy na oduševnělé tváři pana prezidenta a&#160;naslouchal dětským hláskům ze zahrady:</p>
			<p class="MLP_dopis_bez1radku ParaOverride-3">„Kovej, kovej, kováříčku, <br/>okovej mi mou nožičku. <br/>Okovej mi obě, <br/>zaplatím já tobě…“</p>
			<p class="MLP_text ParaOverride-1">„Cigareta, Dušánku, nebyla-li by, jedna cigaretka pro mne…“ zaštkal vyšetřovatel a&#160;Dušánek si sáhl pod bundu. Nakoukl do krabičky, poslední.</p>
			<p class="MLP_text ParaOverride-1">„Ještě tu jedna je…“</p>
			<p class="MLP_text ParaOverride-1">„Jaký ty jsi hodný kluk, Dušánku, dobrák od kosti, dobře vychovaný, z&#160;tebe může mít maminka radost! Má z&#160;tebe maminka radost? Viď že má!“</p>
			<p class="MLP_text ParaOverride-1">„Nemá. Nerad klepu koberce…“ přiznal Dušánek a&#160;podíval se do prázdné krabičky ještě jednou, jestli náhodou… Ani náhodou! „A&#160;zapomínám často vynést smetí.“</p>
			<p class="MLP_text ParaOverride-1">„Ale to bys neměl, Dušánku, to bys neměl,“ řekl zamyšleně Vrzgala, zahalený dýmem z&#160;Dušánkovy poslední cigarety. Chvíli mlčky kouřil a&#160;zkoumavě se díval na Dušánka. Dokouřil, odhodil ještě žhnoucí nedopalek na podlahu… Prudce se shýbl a&#160;s&#160;křápnutím postavil na stůl&#160;– Dušánkovy pohorky!</p>
			<p class="MLP_text ParaOverride-1">„Jsou to vaše boty?“ vybafl.</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">„Výborně, Beránku, vý-bor-ně! Já to věděl. Moje vyslýchací metoda mě ještě nikdy nezklamala. Přiznal jste se, a&#160;to je pro nás oba dobře, že jste se přiznal. A&#160;bez mučení,“ zajásal major, odsunul boty stranou a&#160;přisunul před sebe psací stroj. Vstal, zavřel okno&#160;– najednou ho dětské hlásky rušily, ale mouchy ho z&#160;míry nevyváděly. Zasunul do stroje papíry proložené kopíráky a&#160;dal se do psaní. Psal a&#160;psal a&#160;psal, mouchy narážely do skla, chtěly se proskotačit v&#160;zahradě, děti už odešly domů, ale nikdo okno neotevřel, aby je vypustil, Dušánek si netroufl vstát z&#160;židle, aby ho major nezastřelil v&#160;sebeobraně, a&#160;přitom potřeboval nutně na malou stranu, ale netroufl si píšícího vyšetřovatele vyrušit, hlásil se tedy jako ve škole, prosím, prosím, mně se chce, já musím, ale nebylo to nic platné, major neslyšel, nevnímal, psal a&#160;psal a&#160;psal, Dušánek tiskl nohy k&#160;sobě, ale nebyla to nejlepší metoda, nejlepší by bylo stoupnout si ke zdi nebo ke stromu…</p>
			<p class="MLP_text ParaOverride-1">„Vztyk!“ zavelel major Vrzgala a&#160;zvedl hlavu od papíru.</p>
			<p class="MLP_text ParaOverride-1">Dušánek vstal a&#160;vpředu na teplácích se mu vytvořila tmavá skvrna a&#160;z&#160;levé nohavice, i&#160;přestože upnuté nad kotníkem gumou, začal vytékat nažloutlý pramínek.</p>
			<p class="MLP_text ParaOverride-1">„Výborně!“ zajásal major Vrzgala. „Přiznal se, a&#160;ještě se pochcal! Tohle budu publikovat v&#160;<span class="MLP_znak_kurziva_11b">Hlasateli BSS.</span>“</p>
			<p class="MLP_text ParaOverride-1">Dušánek směl přistoupit ke stolu, aby podepsal protokol. Bylo mu trapně, tuze trapně mu bylo, styděl se, nejraději by se do země propadl. Na druhou stranu se mu ulevilo. Na originálu a&#160;šesti kopiích bylo napsáno: „Přiznávám se, jsou to moje boty.“ A&#160;to byl celý protokol.</p>
			<p class="MLP_text ParaOverride-1">„Tady to podepište, originál a&#160;každou kopii zvlášť. Četl a&#160;souhlasí: Dušan Beránek.“</p>
			<p class="MLP_text_-0-12- ParaOverride-1">Dušánek s&#160;úlevou podepsal. Už se těšil do kobky s&#160;číslem tři sta dvanáct. Je tam v&#160;rohu smaltovaná díra v&#160;podlaze a&#160;nad ní vodovodní kohoutek s&#160;pitnou vodou.</p>
			<p class="MLP_dopis_bez1radku_-I- ParaOverride-1">Chlapče, chlapče,</p>
			<p class="MLP_dopis_bez1radku_-I- ParaOverride-1">cos mi to provedl? Cos mi to jenom udělal! Necháš se zavřít, jen abys nemusel klepat koberce! Myslíš, že mi s&#160;tím ten ožrala Šustek pomůže? Nepomůže. Ten sotva doleze domů, ten by potřeboval sám vyklepat a&#160;Ty s&#160;ním. Z&#160;tatínka by sis měl vzít příklad, ten klepal koberce bez řečí, ten klepal koberce rád, ani se mu dvakrát říkat nemuselo, když ještě žil s&#160;námi. Jak si to můžeš vzít na svědomí, že skoro šedesátiletá, slabá, nemocná žena, Tvoje matka, která Tě porodila, odkojila, plínky Tvoje pokakané každý den prala a&#160;máchala, žehlila, do školky Tě vláčela, teď musí sama tahat ten největší koberec z&#160;obýváku na dvůr a&#160;přes to vysokánské klepadlo natahovat a&#160;pak do něj bušit, zatímco zdravý a&#160;silný synáček si sedí hezky v&#160;kriminále a&#160;mele si ručičkama prázdnýma spokojeně mlýnek. Kdepak Šustek, ten tak leda půllitr od stolu k&#160;hubě věčně žíznivé pozvedne, sobě si nevyklepe, jak je rok dlouhý, žije v&#160;tom svém kutlochu jako zablešený pes, toho bych si přes práh nepustila, toho bych svůj koberec z&#160;obýváku klepat nenechala, ani kdyby na kolenou prosil.</p>
			<p class="MLP_dopis_-I- ParaOverride-1">Zároveň Ti posílám balík s&#160;cigaretami a&#160;jablkovým štrúdlem, až ho budeš krájet, dávej pozor, aby sis neztupil nůž, jestli tam nějaký máš. Kdybys neměl, poslat bych Ti ho nemohla, nůž prý se do kriminálu nesmí, píšou na takovém papírku z&#160;věznice, co se smí a&#160;co se nesmí, tak nůž ne, ani telefon, ani prášky na hlavu. Tak to lámej na kusy, co se dá dělat. A&#160;buď tam hodný, aby Tě brzy pustili na ten koberec.</p>
			<p class="MLP_dopis_podpis_-I- ParaOverride-1">Tvá ustaraná maminka</p>
		</div>
</body>
</html>